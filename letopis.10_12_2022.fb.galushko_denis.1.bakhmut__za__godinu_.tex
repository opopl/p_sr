%%beginhead 
 
%%file 10_12_2022.fb.galushko_denis.1.bakhmut__za__godinu_
%%parent 10_12_2022
 
%%url https://www.facebook.com/HalushkoDenis/posts/pfbid02nv4T4W7DTbPJTQWPeRfS5QaFpuzQwdeefGHR5Vaxbs8Yo1ZgiCMpdL6iYu2yew6wl
 
%%author_id galushko_denis
%%date 10_12_2022
 
%%tags 
%%title Бахмут  за  годину до світанку
 
%%endhead 

\subsection{Бахмут  за  годину до світанку}
\label{sec:10_12_2022.fb.galushko_denis.1.bakhmut__za__godinu_}

\Purl{https://www.facebook.com/HalushkoDenis/posts/pfbid02nv4T4W7DTbPJTQWPeRfS5QaFpuzQwdeefGHR5Vaxbs8Yo1ZgiCMpdL6iYu2yew6wl}
\ifcmt
 author_begin
   author_id galushko_denis
 author_end
\fi

\#запискидилетантазсу

Бахмут  за  годину до світанку. 

Цей сигнал, мовою  жестів означає, «завмерти» - припинити будь які рухи.  

Не їти, не розмовляти, навіть не крутити головою у пошуках укриття. 

Це означає що небезпека просто поруч. 

Небезпека в Бахмуті, на позиціях піхоти, в полях і посадках, точніше все що
від них лишилося та на околицях міста, в невеликих селах навколо, поруч.

На відстані 30, 15, 10 метрів, витягнутої руки, ідуть жорстокі ближні бої,
штурми позицій нашої піхоти не закінчуються не вдень, не вночі.

Особливо не складно, уявити ситуацію, коли ти цілий день,  на позиції на стрьомі або відбиваєш атаки, нерви натягнуті як струна 24/7.

Постійна артилерійська баталія, кулемет який не замовкає протягом дня тільки
на зміну лєнти, агс, гранати, вибухи, крики в рацію, крики в окопі, дощ,
холодний вітер, мокрі речі які додають декілька кг, штани що зповзають,
декілька кілограм глини на бєрцах. Ніч. 

Ти не засипаєш, в звичному варіанті цього слова, тебе вирубає, несвідомо, просто хоп і темрява.

Ворог обрав тактику яка дає малий результат, хоча і великими втратами,
продовжують повзти вночі, 10-15 бойовиків, розбиті на малі групи, підходять
на мінімальні відстані, з підтримкою агс для ще більшого скорочення
дистанції.

Вони беруть клаптик землі, закріплюються вночі, їх знову вибивають вдень, вони
знову повзуть вночі.

У м’яса доволі проста мотивація, або вони зайдуть на наші позиції і змусять
нас відійти на більш вигідні, або їх просто вб’ють свої ж, як там «ні шагу
назад!» цей наказ цілком зараз в дії у пвк вагнер, вони самі називають їх
штурмові підрозділи «аднаразовиє».

Але крім використання живої сили, ворог забезпечує свій особовий склад,
тепловізарами, ПНБ (приборами нічного бачення), снайперів  нічними прицілами,
нічною аєророзвідкою з тепловізарами для виявлення наших вогневих точок і
особового складу. 

Їх волонтерські організації працюють на повних обертах, вони відчувають
запах власної крові, як звір якого загнали в кут, в них немає більше
варіантів тільки «нє шагу назад!»

Короткий день з 7:08 до 15:32, жишка, туман, дощ, холод, іноді це грає проти
тебе, особливо коли ти в обороні, але коли ти в наступі всі ці фактори
можуть зіграти тобі на руку. 

На всій лінії фронту варто теж забезпечити наших хлопців всіма необхідними
засобами нічного спостереження, розвідки та нічної оптики яка необхідна для
виявлення і ліквідації ворога.

Тому прошу звернути особливу увагу всіх фондів, волонтерських організацій,
волонтерів та просто небайдужих громадян саме на запити ваших військових які
зараз на найгарячіших напрямках, таких як Бахмут.

І просять нічні приціли, коптери з тепловізарами, тепловізори, прибори
нічного бачення, системи для автомобілей для нічного пересування це все
зараз вкрай необхідне для нашої ефективної оборони і наступу та порятунку
нашого життя.  

Адже хороший ру....ий це той, кого не видно в тепловізорє.

А за кожним новим сухим зведенням на ранок, що «ворог атакував наші позиції
але не мав успіху» я бачу ціну цим словам які написані кров’ю моїх побратимів
і посестер. 

Дякую за підтримку нашого підрозділу і наших побратимів!  

Волонтерська Картка дружини 

Галушко Катерина: 

4731219614615494

Слава Україні!

