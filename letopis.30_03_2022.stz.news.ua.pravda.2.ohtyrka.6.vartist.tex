% vim: keymap=russian-jcukenwin
%%beginhead 
 
%%file 30_03_2022.stz.news.ua.pravda.2.ohtyrka.6.vartist
%%parent 30_03_2022.stz.news.ua.pravda.2.ohtyrka
 
%%url 
 
%%author_id 
%%date 
 
%%tags 
%%title 
 
%%endhead 

\subsubsection{Вартість кожної зруйнованої будівлі в центрі – 60-100 мільйонів}

Усі збитки можна підрахувати і все можна відбудувати.

На ТЕЦ за сьогоднішнім курсом долара нам треба буде десь 100 мільйонів гривень. 

На відбудову зруйнованих будівель – 2-3 мільярди. У нас їх дуже багато. Є
вулиці, яких просто немає, вони розбомблені. Є густонаселений житловий квартал
без вікон, дверей, який повністю зруйнований через холод.

Це я ще не рахую міську раду, бо вона мене зараз взагалі не цікавить. Я можу
сидіти в будь-якому приміщенні, де є інтернет і де можна щось робити. 

Вартість кожної зруйнованої будівлі в центрі міста – 60-100 мільйонів, це якщо
за старими технологіями. За новими – 200 мільйонів.

\ifcmt
  ig https://img.pravda.com/images/doc/1/1/1101735----------------.jpg
	@caption Розбитий \enquote{Центр культури і дозвілля}. Фото: Наталія Гуменюк
  @wrap center
  @width 0.8
\fi

Що мені допомагає триматися? Я – лікар.

Ми трішки по-іншому думаємо, трішки по-іншому дивимося на речі. Можливо, більш
практично, життєво.

От я сьогодні з однією людиною говорив, вона каже: \enquote{У нас тут ущерб, у нас
пропало, вы за это будете отвечать}. А мені смішно. Просто смішно. 

У перші два тижні всі потікали по норах, далеких-далеких, ні про що не дбали.
Думали, все – країна пропала. 

А на кінець третього тижня, днів 5 останніх, багаті фірми, у яких керівники
отримують по півмільйона в місяць, почали вимагати в міської ради бумаги. Що ми
в них брали те чи інше. Так само лісгоспи і деякі підприємці. 

Тобто вони вже не сумніваються, що Україна переможе. Вони вже хочуть не просто
відшкодувати збитки, а щоб ми їм усі кошти (які в них брали – УП) повернули. 

Вони не думають, що в нас дуже багато людей уже нема в живих. Вони сидять на
заході України або взагалі за кордоном, і вже починають керувати… 

Я ненавиджу цих людей всім, що в мене є всередині.

