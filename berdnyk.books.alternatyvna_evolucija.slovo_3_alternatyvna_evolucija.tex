% vim: keymap=russian-jcukenwin
%%beginhead 
 
%%file books.alternatyvna_evolucija.slovo_3_alternatyvna_evolucija
%%parent books.alternatyvna_evolucija
 
%%endhead 

\subsection{Слово третє АЛЬТЕРНАТИВНА ЕВОЛЮЦІЯ}

Нагромаджувати жахи — річ невдячна. Наше завдання — запропонувати Альтернативу.

Але чи багато людей збагнуть нові можливості? А збагнувши, чи запрагнуть
важкого шляху, де необхідне повне самозречення?

Занадто далеко зайшла хвороба Світу. Зовнішній ілюзіон Всесвіту зітканий так
міцно, що навіть глибокі мислителі потрапляють у полон до законів міри, числа й
ваги. Метелик б’ється всередині самоствореного кокона-космосу, і боїться
залишити його, і задихається від туги за небом, і поступово втрачає здатність
до польоту в темниці часу й простору, підмінюючи істинне життя технічними
підробками.

Необхідний вольовий вибір, що йде від Людини Розумної як

Лідера Еволюції.

Необхідно створити Альтернативний Центр, здатний протиставити себе деспотичній
владі Космічного Узурпатора. Якщо такий Центр буде створений, вся втаємничена
могутність Цілості ввіллється в його зусилля. І річ зовсім не в деклараціях, а
в щирому, глибинному прагненні до Єдності Життя.

Альтернативний рух має виходити з монолітних передумов відродження Нового
Світу:

\begin{itemize}
	

\item • Усяка істота суверенна. Кожне життя священне й рівноцінне. Тому виключається
використання будь-якого життя для підтримки іншого життя. Такий екологічний
кругообіг і є біологічним лабіринтом паразитизму, за наявності якого немає
сенсу мріяти про гармонізацію Світу.

\item • Попередня основа Альтернативи передбачає — у перехідний період — відмову від
кривавої їжі, використання для насичення лише плодів і зерен рослин. У далекій
перспективі — самодостатність, духоенергетика, єдність внутрішнього і
зовнішнього космосу, коли Людина поверне собі Повне Буття, що переможе потреби
дискретного тіла й розуму.

\item • Мислення має подолати віковічні догми про «законність» тієї світової
ситуації, в якій ми перебуваємо, подолати ідеї про те, що основою буття є
«боротьба» якихось протилежностей. Боротьба є, але це боротьба Єдиного Життя
проти вікового спотворення Цілості, проти руйнівного імпульсу дискретності,
множинності, ворожнечі, що йдуть від творця Лабіринту.

\item • Свідомість має рішуче позбутися моделей світобудови, в яких вона закрита
серед безмежного Дому Буття, в хащі мікро- й макросвітів. Прагнучи до
Альтернативної Еволюції, ми стверджуємо центральність свідомості у всій її
космічності.

\end{itemize}

Звісно, мова йде не про часткову свідомість людини чи іншої живої істоти. Ми
говоримо про Світову Свідомість, про Дух Усесвіту. Людина виростає з цього
Духу, вона є Квіткою Дерева Життя, вона несе в собі всю могутність свого
Батька, як зерно несе всю потенцію рослини.

Але коли Розум піддався хворобі розпаду, у свідомості всіх людей сформувався
образ відчуженого Всесвіту. Утвердивши такий Всесвіт, ми стали його полоненими.
Створивши ілюзіон Буття, ми не можемо розлучитися з ним.

Згадаймо казки про сплячий світ, у центрі якого спить Царівна. Мудрість народів
передала через покоління вістку про цю світову біду. Спляча Царівна — це Душа
Світу, котра не може прокинутися від гіпнотичного сну. У казці її пробуджує
герой, що зумів подолати заслін сплячого світу і вбити темного чаклуна, винного
у злочині. У реальному бутті це має здійснити героїчний Розум, що безстрашно
заглянув у сутність життя і побачив там отруйного Ворога, що напоїв отрутою
Радість.

Як практично здійснити цей подвиг? Як об’єднати розтерзані елементи Буття,
враховуючи багатоплановий спротив численних структур: державних, національних,
расових, фізіологічних, психічних, релігійних, космічних; і як здолати головну
перепону — Космічного Адміністратора, що смикає за нитки історичного балагану?

Тверезо оцінюючи світову ситуацію, ми побачимо, що тенденцій до загального
Преображення немає. Їх в осяжному минулому й не було, і це грізно
проілюструвала Голгофа: за Преображеним ніхто не пішов!

Але сподіваючись на Волю Цілого, на глибинну мудрість духу народів, на
пробуджену совість Людства, на розуміння керівниками країн і вченими всього
світу грізності моменту, ми знову й знову будемо наполягати на необхідності
світового обговорення Альтернативи, бо існуючі шляхи ведуть до неминучої
катастрофи.

Тут ми коротко: окреслимо найголовніші основи того шляху, що може вернути Життю
прекрасний Першообраз Єдності, про який мріють, до якого прагнуть не тільки
кращі представники Людства, але за яким страждають всі «нижчі» істоти — наші
мовчазні брати, яких так безжалісно й грубо експлуатують і знищують…

Ось пунктир перетворень, які можна розширити, доповнити чи змінити. Звісно,
будь які перетворення мають бути добровільно і схвально прийняті духом народу,
котрий приймає рішення здійснювати космічний експеримент. Насильство стало
причиною падіння Світу, — тож відродження Світу мусить початися з відмови від
насильства.

\begin{itemize}
	
\item • Створення Координаційного Центру Альтернативної Еволюції Ініціативні Ради
Альтернативи можуть створити ядро цього Центру. Такий крок, звісно, можливий
тільки при розумінні і прийнятті ідей Преображення Світу. Координаційний Центр
може бути створений на основі UNEP — Програми довколишнього* середовища при
ООН.

\item • Надзвичайна Генеральна Асамблея ООН, скликана за ініціативою Координаційного Центру, з участю знаних екологів світу. Чесне, відверте обговорення світової ситуації, з аналізом причин і наслідків антиеволюційних дій людства.

\item • Створення під керівництвом) Координаційного Центру заповідних зон Альтернативної Еволюції: у всіх країнах світу, що приймуть ідею Альтернативи. Можуть бути використані вже існуючі національні заповідники чи місцевості з багатим генофондом флори й фауни.

\item • Створення в зонах Альтернативи общин ентузіастів (учених, будівничих, духовних шукачів, біологів, психологів тощо). Заснування вільних академій наук. Створення вільних творчих лабораторій та товариств; дослідників та експериментаторів.

\item • Наближення до Першожиття, як воно уявляється ініціаторам Альтернативи. Житлові комплекси Людини знаходяться в безпосередньому наближенні до житла тварин, птахів, риб: з ріками, полями, лісами, горами, морями, озерами, з дослідницькими акваріумами, океанаріумами. Виключення з дій і думок ідеї вбивства і насильства поступово зніме віковий психологічний бар’єр між Людиною і тваринним, а також рослинним світом, дасть можливість приступити до братання елементів розділеного Життя, щоб почати епоху загальної трансмутації Біосфери за Законом Краси, Радості та Єдності.

Звісно, люди і країни, які спершу не братимуть участі в космоексперименті,
повинні утримуватися від ворожих дій по відношенню до
Альтернативних Зон і їх жителів. Інерція ветхого світу велика,
і Древній Господар не дрімає, але еволюційна воля Людини,
пробуджена до дії, буде самодостатньою: вона в собі черпатиме
впевненість і розуміння необхідності Альтернативи. Інтегральний
Інтелект Планети паразитує лише на сплячій свідомості.

Пробудження навіть сотень сильних душ докорінним чином змінить
духовну ситуацію Світу.

\item • Необхідні нові школи, нова педагогіка: дітям потрібен не інформаційний
потік параметрів і констант часового, ілюзорного світу, а
саморозкриття. Ентузіасти-вчителі можуть стати садівниками і
творцями неймовірного квітника розумних, радісних Душ Людських
— справжніх Птахів Свободи, що живуть не фізіологічними
потребами і мізерними чуттями, а могутнім духовним життям
Всеосяжності. Коли свідомість буде виведена з полону ілюзорних
речовинних структур і фікцій історичного «прогресу» — тоді вона
створить нові цінності і сенс буття, що виходять з розуміння
Цілості Життя.

Полярності Світового Цілого при такому розумінні постануть перед синтезуючим
оком нових поколінь не як протилежності, що виключають одна
одну, — а як нерозривні аспекти Єдності, як творчі Начала
Всесвіту, що символізують вічний поклик і вічне здійснення
радісного Буття.

\item • Вже тепер необхідно розробляти основи нової науки, істинного пізнання,
чи точніше, — Самопізнання. Ветхі мови світу, насичені ідеями
дискретності, руйнації, ненависті, ілюзій, зовнішніх потреб, не
можуть бути основою альтернативного мислення в його повному
обсязі. Ентузіасти розроблять нову мову — Мову Альтернативи. Це
має бути не лінгвістичний арлекін, скроєний з обривків старого
світобачення, а Мова-Блискавка, що об’єднує ідею і явище
могутньою тотожністю.

\item • Те ж саме і для математики. Хай зникне із свідомості Людини дробне
число, ворог Єдності. Сучасна математика — це хитра й зловісна
підробка, підкинута Інтегральним Інтелектом недосвідченій
людській свідомості. Повна кібернетизація світової свідомості в
наш час, повна математизація всіх наук означає і повне
закріпачення Розуму в сфері дискретності і замкнутості.
Математика множинності буде замінена на Математику Цілості,
математику любові. Зникне абстрактне число — породження
небуття. На Буття має право лиш те, що ЄСМЬ, що несе в собі
зерно Вічного Життя. Абстрактне, дробне число, що вносить свою
волю і замисел у субстанцію, у речовину, у живу тканину
Природи, що ґвалтує Єдиний Світ програмами чужих потреб, — це
інтелектуальний вірус, ворожий Духу. Саме цей вірус і став
зародком техногену, що поставив світ на межу катастрофи.

\item • Ентузіасти Альтернативи почнуть експерименти з деенергетизації світу.
Світовий досвід сучасності показує, що прагнення до нагромадження й
використання більшої й більшої енергопотужності, веде до
катастрофи. Воно виснажує планетарні запаси органічного палива
і не дає перспективи на майбутнє. У зонах Альтернативної
Еволюції вільні академії наук, товариства дослідників спрямують
свої сили на пошуки джерел духоенергетики, розкриття резервів
психосфери, до пізнання законів часу й простору, що дозволить
розкрити таємницю руху, а з нею — позбутися потреб у грубому
аспекті енергії.

\item • Буде перевірений і використаний досвід давніх мудреців, йогів, святих для
прориву в Духосферу, для з’єднання з Коренем Буття, для
свідомого контакту з Творцем.

\item • Обмін досвідом між общинами Альтернативи прискорить трансформацію
всього світу в напрямку Єднання.

\end{itemize}

Подальші кроки випливають з попереднього: повне роззброєння, самоліквідація
держав і армій, проголошення Космічного Братства Народів і Племен, прийняття
загальної концепції Буття і Людини, прагнення до єдності з далекими світами, з
Космічним Розумом, відтворення Радості Буття.

Вже тепер, сьогодні можна піти на рішучі кроки, що ніяк не ущемлять суверенітет
держав, амбіції партій чи релігій, самолюбство тих чи інших керівників.

Проголосити світовий Океан заповідним. Лов риби і тварин у цьому світовому
резервуарі Життя має бути заборонений (винятком спочатку можуть бути внутрішні
води). Вся Океанія, всі острови можуть бути оголошені Зоною Альтернативи, де й
почнуться експерименти з трансформації життя. Заповідними варто оголосити також
величезні пустельні території Сибіру, північної Канади, Гренландію, сельву
Південної Америки, Антарктиду, всі гори Землі. Хай ці місцевості стануть
еволюційним резервом Альтернативи.

Зупинити мілітарне безумство. Дати людству достойний шлях саморозкриття,
підготувати його до космічного Контакту — чи не великий сенс для всіх нас?

Так ми бачимо суджений шлях Альтернативної Еволюції. Перепон до його здійснення
немає в законах Світобудови, ці перепони криються лише в злобній волі
узурпаторів, що привласнили прерогативи Еволюції, обожнили часові державні чи
релігійні форми економічного та духовного життя народів.

Не варто більше деталізувати. Конкретне здійснення ідей Альтернативи криється в
серцях ентузіастів, що ринулися до звільняючої дії. Попереду — конгреси,
обговорення, прийняття еволюційних рішень, радість здійснення. Або ж — ворожий
бар’єр нерозуміння, відчуження і переслідування. Але останній шлях приведе до
грізної катастрофи.

Якщо сили Пітьми зуміють закрити шлях вільного рішення, якщо інерція сплячих,
навіяна Ворогом Життя, зупинить всепланетне Преображення, — залишиться ще шлях
індивідуального звершення. Героїчні душі, що візьмуть на себе ношу Світу і біль
трансмутації, стануть Зернами Нового Світу, що гряде після катастрофи. Не
бійтеся жаху руйнування, бо Вічно Суще перебуває над всіма катаклізмами світу
форм і тілесності.

