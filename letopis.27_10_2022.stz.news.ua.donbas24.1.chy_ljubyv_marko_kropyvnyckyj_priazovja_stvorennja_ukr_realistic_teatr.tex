% vim: keymap=russian-jcukenwin
%%beginhead 
 
%%file 27_10_2022.stz.news.ua.donbas24.1.chy_ljubyv_marko_kropyvnyckyj_priazovja_stvorennja_ukr_realistic_teatr
%%parent 27_10_2022
 
%%url https://donbas24.news/news/ci-lyubiv-marko-kropivnickii-priazovya-do-dnya-stvorennya-ukrayinskogo-realisticnogo-teatru
 
%%author_id demidko_olga.mariupol,news.ua.donbas24
%%date 
 
%%tags 
%%title Чи любив Марко Кропивницький Приазов'я: до дня створення українського реалістичного театру
 
%%endhead 
 
\subsection{Чи любив Марко Кропивницький Приазов'я: до дня створення українського реалістичного театру}
\label{sec:27_10_2022.stz.news.ua.donbas24.1.chy_ljubyv_marko_kropyvnyckyj_priazovja_stvorennja_ukr_realistic_teatr}
 
\Purl{https://donbas24.news/news/ci-lyubiv-marko-kropivnickii-priazovya-do-dnya-stvorennya-ukrayinskogo-realisticnogo-teatru}
\ifcmt
 author_begin
   author_id demidko_olga.mariupol,news.ua.donbas24
 author_end
\fi

\ifcmt
  ig https://i2.paste.pics/080e3e1bbe330707e31821df28d28463.png
  @wrap center
  @width 0.9
\fi

\begin{center}
  \em\color{blue}\bfseries\Large
Трупа Марка Кропивницького досить часто виступала як в Маріуполі, так і в навколишніх селищах
\end{center}

27 жовтня 1882 року в Єлисаветградському театрі (нині Кропивницький) відбулась
перша \emph{\textbf{вистава українського театру}} з тріумфальної постановки \enquote{Наталка Полтавка}
з Марією Заньковецькою у головній ролі. 27 жовтня й досі вважається Днем
народження \textbf{\emph{першого професійного національного реалістичного театру на
українських землях}}. Згодом театральна трупа і її філії об'їздили майже всю
територією Південної України з виставами. У 1885 р. трупа розпалася на дві
частини: однією керував \textbf{Марко Кропивницький}, другою — \textbf{Михайло Старицький}. За
їхнім прикладом пішли інші і вже через кілька років на Україні діяло понад 30
мандрівних театрів. Виявляється, видатний український письменник, драматург,
театральний режисер і актор Марко Кропивницький полюбляв приїжджати до
Маріуполя та його околиць, адже приазовські глядачі обожнювали вистави
українського реалістичного театру.

\textbf{Читайте також:} 

\href{https://donbas24.news/news/teatromaniya-prodovzuje-rozvivati-ta-pidtrimuvati-kulturu-mariupolya}{\enquote{Театроманія} продовжує розвивати та підтримувати культуру Маріуполя, %
Ольга Демідко, donbas24.news, 06.09.2022}

\subsubsection{Коли Марко Кропивницький почав приїжджати до Приазов'я?}

\ii{27_10_2022.stz.news.ua.donbas24.1.chy_ljubyv_marko_kropyvnyckyj_priazovja_stvorennja_ukr_realistic_teatr.pic.1}

Наприкінці XIX століття особливе місце в театральному житті Маріуполя належало
саме українському музично-драматичному театру. Гастролі великих майстрів
української сцени \textbf{Марка Кропивницького, Івана Карпенка-Карого, Панаса
Саксаганського, Марії Садовської-Барілотті} дали можливість містянам
ознайомитися з національною театральною драматургією. Цікаво, що \enquote{Товариство
російсько-малоросійських артистів} під керівництвом П. Саксаганського першим
містом для своїх виступів обрало Катеринослав, а другим — Маріуполь. Це
обумовлювалося високим рівнем театральної культури Маріуполя та вдячністю
глядачів. Найбільшу популярність серед маріупольців мали вистави Марка
Кропивницького. У Музеї театрального, музичного та кіномистецтва України
зберігається годинник із лаконічним написом: \emph{\enquote{Кропивницькому від маріупольців
29.09.1889 р.}}. Цей подарунок є матеріальним свідченням того, що в 1889 р. М.
Кропивницький вперше виступав у Маріуполі.

\textbf{Читайте також:} 

\href{https://archive.org/details/20_07_2022.demidko_olga.donbas24.u_kyevi_pokazhut_vystavu_pro_mariupol}{%
У Києві покажуть виставу про Маріуполь, Ольга Демідко, donbas24.news, 20.07.2022}

\ii{27_10_2022.stz.news.ua.donbas24.1.chy_ljubyv_marko_kropyvnyckyj_priazovja_stvorennja_ukr_realistic_teatr.pic.2}

Також того ж 1889 року Марко Лукич взяв до своєї трупи Любов Ліницьку, яка була
в маріупольській трупі Василя Шаповалова на перших ролях і мала бенефіс.
Найбільший успіх вона мала у п'єсах: \enquote{Наталка Полтавка}, \enquote{Назар Стодоля},
\enquote{Невільник}, \enquote{Шельменко-денщик}, \enquote{Сватання на Гончарівці}. У неї навіть був
власний сценічний гардероб. До трупи одного із засновників професійного театру
приєднався і чоловік Ліницької Іван Загорський, який теж починав свій
акторський шлях у Маріуполі. При цьому, якщо його Кропивницький взяв до своєї
трупи одразу, то Любов Ліницьку — після випробувального терміну. Отже, деякі
маріупольські актори були запрошені в трупу М. Кропивницького, творця
реалістичного українського театру, що слугувало \emph{найкращою атестацією
маріупольському антрепренеру Василю Шаповалову як режисеру і організатору
театральної справи.}

Відомо, що у Маріуполі та його околицях трупа М. Кропивницького гастролювала й
у 1891 році впродовж декількох днів — з 9 по 14 серпня. Збереглися відомості
лише про одну виставу \enquote{Зайдиголова}, в якій М. Кропивницький — автор п'єси —
виконав роль Захарки Лободи. Разом з ним виступали такі видатні актори, як
\textbf{Ганна Петрівна Затиркевич-Карпинська і Леонід Якович Манько}.

\textbf{Читайте також:} 

\href{https://donbas24.news/news/yaki-teatralni-projekti-ta-kulturni-zaxodi-prisvyaceni-mariupolyu-realizuyutsya-zakordonnimi-mitcyami}{%
Які театральні проєкти та культурні заходи, присвячені Маріуполю, реалізуються закордонними митцями, Ольга Демідко, donbas24.news, 31.07.2022}

\ii{27_10_2022.stz.news.ua.donbas24.1.chy_ljubyv_marko_kropyvnyckyj_priazovja_stvorennja_ukr_realistic_teatr.pic.3}

16 липня 1892 року до Маріуполя знову приїхала трупа М. Кропивницького, яка
представила концерт-виставу за участю Л. Ліницької на користь чоловічого і
жіночого хору та танцюристів. Автор кореспонденції не випадково наголосив на
участі у концерті-виставі Л. Ліницької: \emph{маріупольці пам'ятали Любов Павлівну і
пишалися тим, що свій блискучий шлях актриси вона розпочала саме в їхньому
місті.}

\ii{27_10_2022.stz.news.ua.donbas24.1.chy_ljubyv_marko_kropyvnyckyj_priazovja_stvorennja_ukr_realistic_teatr.pic.4}

\subsubsection{Чому вистави Марка Кропивницького викликали справжній фурор?}

Влітку 1908 року антрепренер М. Кононенко запросив М. Кропивницького приїхати в
Маріуполь. У міській газеті \enquote{Маріупольське життя} повідомлялося, що Марко
Кропивницький приїздить на гастролі і що він виступить у ролі \emph{Виборного}
(\enquote{Наталка Полтавка}), \emph{Карася} (\enquote{Запорожець за Дунаєм}), а у виставі \enquote{Доки сонце
зійде — роса очі виїсть} зіграє одразу дві ролі — колишнього селянина-кріпака
Максима Хвортуни й поміщика Воронова. Вистави мали проходити у приміщенні
театру братів Яковенків і всі квитки були негайно розпродані. Неперевершений
майстер сцени цілковито виправдав очікування публіки, яка щиро винагороджувала
гру Марка Кропивницького бурхливими оплесками, що переходили в овації. Вистави
відбувалися при переповнених залах. \emph{Через репертуар \enquote{батько української сцени}
показував глядачеві реалістичну правду дійсності, розкривав соціальні вади і
протиріччя тогочасного життя, чим завоював у Маріуполі та загалом Приазов'ї
безліч прихильників.} Крім запланованих трьох виступів, актор погодився взяти
участь ще в двох виставах. Він дуже любив Маріуполь та особливу атмосферу, яка
панувала в залі, коли він виступав, адже глядачі його обожнювали.

\textbf{Читайте також:} 

\href{https://donbas24.news/news/trimajemos-razom-mariupolskii-teatr-conception-predstavit-novu-vistavu-foto}{%
\enquote{Тримаємось разом} — маріупольський театр \enquote{Conception} представить нову виставу (ФОТО), Ольга Демідко, donbas24.news, 13.10.2022}

\ii{27_10_2022.stz.news.ua.donbas24.1.chy_ljubyv_marko_kropyvnyckyj_priazovja_stvorennja_ukr_realistic_teatr.pic.5}

На закінчення гастролей 19 серпня 1908 року пройшов блискучий бенефіс Марка
Кропивницького у виставі \enquote{Глитай, або ж Павук}.

Не минуло й двох років після цієї визначної події в культурному житті міста, як
у Маріуполь прийшла трагічна звістка про смерть корифея української сцени. У
той час у місті працювала трупа Т. Левченка та А. Матусина. Вона організувала в
театрі братів Яковенків \emph{\enquote{Вечір пам'яті Марка Кропивницького}}. По закінченню
програми була показана вистава за п'єсою М. Кропивницького \enquote{Дай серцю волю,
заведе в неволю}. Це свідчить про особливе ставлення не тільки глядачів, але й
театральної трупи міста до Марка Кропивницького та високу оцінку його внеску в
розвиток театрального мистецтва Приазов’я.

Раніше Донбас24 розповідав, як в Маріуполі
\href{https://donbas24.news/news/yak-v-mariupoli-proxodiv-festival-teatralna-brama-detali}{проходив
фестиваль \enquote{Театральна брама}}.

Ще більше новин та найактуальніша інформація про Донецьку та Луганську області
в нашому \href{https://t.me/donbas24}{телеграм-каналі Донбас24}.

ФОТО: з відкритих джерел.

\ii{insert.author.demidko_olga}

