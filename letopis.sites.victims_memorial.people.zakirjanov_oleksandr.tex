% vim: keymap=russian-jcukenwin
%%beginhead 
 
%%file sites.victims_memorial.people.zakirjanov_oleksandr
%%parent sites.victims_memorial.people
 
%%url https://www.victims.memorial/people/oleksandr-zakiryanov
 
%%author_id ua.victims_memorial
%%date 
 
%%tags 
%%title 
 
%%endhead 

\subsection{Закір'янов, Олександр}
\label{sec:sites.victims_memorial.people.zakirjanov_oleksandr}

\Purl{https://www.victims.memorial/people/oleksandr-zakiryanov}

30 березня 2022 р.

Олександр Закір'янов загинув 30 березня 2022 року в Маріуполі. Він ішов
провідати шестирічну дочку, яка мешкала в Кальміуському районі міста. Почався
обстріл металургійного комбінату імені Ілліча. Олександр загинув від
осколкового поранення в живіт на проспекті Нікопольському.

\enquote{Доньку він так і не побачив... Бої йшли кілька тижнів, весь цей час тіло мого
сина та тіла інших вбитих жителів (приблизно до 40 людей) лежали просто неба.
Їх зібрали тільки через місяць і поховали під номерами у загальній могилі}, –
розповіла мати загиблого Людмила.

Олександрові було 37 років. Народився у Маріуполі. Закінчив Донецький державний
університет внутрішніх справ. Працював у виконавчій службі Центрального району
Маріуполя. У вільний час займався спортом – боксом та боротьбою.

\enquote{Він дуже любив життя і свого трирічного собаку, який загинув у той день разом
із ним. Олександр – моя єдина дитина. Він був люблячим сином. Ми із ним були як
друзі. Завжди разом}, – сказала мама загиблого.

В Олександра Закір'янова залишилися також дві доньки: 6-річна Ясміна та 4-річна
Софія.
