%%beginhead 
 
%%file 05_06_2023.fb.podybajlo_maria.mariupol.1.ostannu_tvoju_nich_po_cej_bik_svitu
%%parent 05_06_2023
 
%%url https://www.facebook.com/100001249282372/posts/pfbid0rr4gYwB1xPPKJjMHw3Gq9zoDk5fEb9P9qEMRZLNkM4RygdaE6urdbcAsT6LCjHrxl
 
%%author_id podybajlo_maria.mariupol
%%date 05_06_2023
 
%%tags 
%%title Останню твою ніч по цей бік світу, де ти так яскраво і круто всі 26 років запалював, проведу з тобою, сяйво очей моіх
 
%%endhead 

\subsection{Останню твою ніч по цей бік світу, де ти так яскраво і круто всі 26 років запалював, проведу з тобою, сяйво очей моіх}
\label{sec:05_06_2023.fb.podybajlo_maria.mariupol.1.ostannu_tvoju_nich_po_cej_bik_svitu}

\Purl{https://www.facebook.com/100001249282372/posts/pfbid0rr4gYwB1xPPKJjMHw3Gq9zoDk5fEb9P9qEMRZLNkM4RygdaE6urdbcAsT6LCjHrxl}
\ifcmt
 author_begin
   author_id podybajlo_maria.mariupol
 author_end
\fi

Останню твою ніч по цей бік світу, де ти так яскраво і круто всі 26 років
запалював, проведу з тобою, сяйво очей моіх. Наговорюсь і навіть дозволю собі
трохи слізок. А що ти мені зробиш? Мені трошки треба. Я й так понад 3 доби
тримаюсь молодчагою. Для тебе. Ти звів мене для всіх в якийсь абсолютний
абсолют, а мені тепер бери і відповідай тому анонсованому образу крутоі мами
Данилка! Щоб ти не виглядав марнослівним).

Сенс мого життя! Пишу тут, хоч ти роками не заходиш у фб. Тому логічно. Не
відповісиш - значить просто не туди написала). В твоєі мамусі завжди була
залізобетонна логіка, скажи?)

Вчора я побачила тебе. І мені стало легше. Навіть не легше, а зовсім легко. Ти
забрав весь біль. Забрав егоістичний відчай і саможаління. Натомість, передав
мені неймовірне відчуття того, що зможу далі жити. Бо знаю, що ти нікуди не
дівся. Ти звільнився просто з усіх фізичних посад, які обіймав в нашому житті.
Отримав просування по службі і пішов на підвищення. І тепер просто працюватимеш
нашим щастям дистанційно. Мабуть навіть ще більше зможеш. Бо часу тепер буде
вдосталь. І можливостей теж… Оберігай і далі нас, своіх дівчат, будь ласка! Як
вмієш тільки ти, мій ангелику! 

Там де ти - вийняткові фахівці і ангели без лапок. Навіть назва не зміниться.
Був підрозділ аеророзвідки \enquote{Ангели}. А тепер - підрозділ ангелів. Небесних. Це
щось теж про пташок? Чи чим ти тепер там займатимешся зі своіми новими
побратимами? Хоч дай знати якось, ок?

Я щаслива, що ти встиг знайти всі відповіді на ті глибинні питання, які стільки
років зводили тебе з розуму аж до роздертого серця і оголеноі душі... Мій Наруто!
Мій СанКай! Моє щастя дароване мені за якусь дуже хорошу поведінку, мабуть. Але
коли це я встигла такою зразковою бути? Може ти мені авансом? Подумаю над цим
якось... 

Мені протягом цих днів тисячі людей бажали \enquote{сил пережити ГОРЕ}. не сперечаюсь з
ними. Але точно розумію, що я пережила ЩАСТЯ... І тепер буде щось нове. Просто
знаю, що ти підкинеш мені яких нових скілів на побудову іншоі моделі щастя. В
якій ти якось по-іншому присутній. Я освою цю техніку, обіцяю. 

Дякую за нашу досконалу ЛЮБОВ, яка ніколи не перестає. Нічого не вимагає
натомість. Просто живе десь в районі сонячного сплетіння та циркулює по всіх
клітинах з кровʼю… 

Дякую, що є моім Вчителем і кращим другом. За честь знати твоє прекрасне
потаємне і разом з тобою народжувати нові смисли.

Вранці всі, хто зможе, хто тут прийдуть з тобою побачитись. От так завжди -
такий собі привід зібрати всіх докупи. По доброму не знаходимо час. 

Скажи чесно, як тобі найкрутіший хайп твого життя? Тисячі людей зрефлексували
новиною. Краще б із будь-якоі іншоі причини... Але вже як є... 

Дозволь, я не буду перерізати нашу пуповину і далі? Мені дуже треба. Вона аж до
неба, не триматиме тебе. Просто най буде. 

Дякую, що був саме таким. 

І будь мені чемний, моє щастя! Я теж буду!

Пис.пис. Я так хотіла розказати тобі 2 таємниці-таємниці. Все ненаважувалась.
Відкладала. Одній 26 років, а іншій - біля 8. Цікаво, ти ж знав іх? Мені часом
здавалось, що так. Дай знати, якщо знав. І що думаєш про це. Дуже хочу. Бо дуже
важлива твоя думка… а так більше не було між нами таємниць, ніби. Чого не знала
- деталі. А ні, є одна, яку ти зробив закладку саме на такий випадок. Через
командира. Вже знаю. Думаю, що зможемо вирішити. З В-тою. 

Пис.пис.пис. Дай мені вранці не плакати. Дай бути гідною твого масштабу. Мій
магнетично прекрасний, мій досконалий Сину, ЛЮБЛЮ тебе! Дякую, що був таким і
дістався мені!

До зустрічі завтра о 10 на ракушці киівського крематорію. Будемо виконувати
одну із твоіх забаганок (закреслено) заповітів.
