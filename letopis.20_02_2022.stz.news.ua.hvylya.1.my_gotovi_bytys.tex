% vim: keymap=russian-jcukenwin
%%beginhead 
 
%%file 20_02_2022.stz.news.ua.hvylya.1.my_gotovi_bytys
%%parent 20_02_2022
 
%%url https://hvylya.net/analytics/247516-mi-gotovi-bitis
 
%%author_id druzenko_gennadij,news.ua.hvylya
%%date 
 
%%tags napadenie,rossia,ugroza,ukraina,vtorzhenie
%%title Ми готові битись!
 
%%endhead 
 
\subsection{Ми готові битись!}
\label{sec:20_02_2022.stz.news.ua.hvylya.1.my_gotovi_bytys}
 
\Purl{https://hvylya.net/analytics/247516-mi-gotovi-bitis}
\ifcmt
 author_begin
   author_id druzenko_gennadij,news.ua.hvylya
 author_end
\fi

\begin{zznagolos}
В день, коли Путін демонструє світу свій ядерний та інший воєнний потенціал, в
Мюнхені стара Європа чітко дала зрозуміти Україні, що не захищатиме її. Що
Україні в озорому майбутньому не світить ані членство в ЄС, ані членство в
НАТО.
\end{zznagolos}

\ii{20_02_2022.stz.news.ua.hvylya.1.my_gotovi_bytys.pic.1}

В день, коли Путін демонструє світу свій ядерний та інший воєнний потенціал, в
Мюнхені стара Європа чітко дала зрозуміти Україні, що не захищатиме її. Що
Україні в озорому майбутньому не світить ані членство в ЄС, ані членство в
НАТО.

Але Україна – не Чехословаччина Бенеша. Ми готові битися. І це наш меседж
мюнхенським \enquote{миротворцям}.

Ми готові битися за кожний метр української землі. Ми будемо битися в містах,
містечках і селах. Земля горітиме під ногами російських агресорів на Донбасі,
Слобожанщині, Приазов’ї та Причорномор’ї, по обидва береги Дніпра, на Поліссі,
Сіверщині, Волині, Галичині, Поділлі, Бессарабії та Закарпатті, у поліських
болотах та наддніпрянських степах.

Ми готові битися, незалежно від того, що скажуть президент, парламент та
прем’єр України. Якщо вони спробують капітулювати, на них чекає доля Януковича.
Тільки до Ростова-на-Дону їм не втекти.

Ми готові битися незалежно від того, що скажуть німці, французи та італійці. Ми
будемо битися у Дніпрі, Харкові та Києві так, що земля здригатиметься у
Берліні, Парижі та Римі.

Ми засвоїли уроки ХХ століття: власна державність – якою б недолугою вона не
була – це єдиний гарант від масового фізичного нищення українців. Від нищення
української душі, мови та культури.

Ми готові битися. Ми заплатимо будь-яку ціну, аби вистояти. Якщо зникне армія,
кожне село, містечко та мікрорайон перетвориться на партизанські загін.

Ми готові битися. Ми будемо вбивати агресора без жодних вагань та жалю: в наших
містах, лісах, полях, степах, на річках та озерах. Якщо Путін наважиться
атакувати Україну, українська земля цієї весни стане червоною від російської
крові.

Ми готові битись. І ми переможемо. Бо правда по нашому боці. Але Європа отримає
на своєму східному кордоні не члена своїх альянсів, а європейський Ізраїль.
Який діятиме так, як вважає за потрібне, і тоді, коли вважатиме за доцільне. На
війні як на війні.
