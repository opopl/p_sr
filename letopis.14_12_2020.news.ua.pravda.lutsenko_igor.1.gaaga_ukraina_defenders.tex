% vim: keymap=russian-jcukenwin
%%beginhead 
 
%%file 14_12_2020.news.ua.pravda.lutsenko_igor.1.gaaga_ukraina_defenders
%%parent 14_12_2020
 
%%url https://blogs.pravda.com.ua/authors/lutsenko/5fd729a89665e/
 
%%author Луценко, Ігор
%%author_id lutsenko_igor
%%author_url 
 
%%tags 
%%title Перші кандидати в Гаагу – це захисники України
 
%%endhead 
 
\subsection{Перші кандидати в Гаагу – це захисники України}
\label{sec:14_12_2020.news.ua.pravda.lutsenko_igor.1.gaaga_ukraina_defenders}
\Purl{https://blogs.pravda.com.ua/authors/lutsenko/5fd729a89665e/}
\ifcmt
	author_begin
   author_id lutsenko_igor
	author_end
\fi

Вітаю усіх захисників України!

Завдяки зусиллям наших "правозахисників", тепер ми усі, хто зі зброєю в руках
став на захист Батьківщини – потенційні міжнародні злочинці, і нами
займатиметься Міжнародний кримінальний суд в Гаазі (МКС).

Ці персонажі, котрі нічого не тямлять ні в праві, ні у захисті, добилися того,
що Україна визнала разово юрисдикцію МКС щодо воєнних злочинів у зв'язку з
подіями на Сході України та у Криму.

А тепер – увага. МКС вважає, що у нас на Сході – ГРОМАДЯНСЬКА ВІЙНА.

Так, визнаються випадки втручання у нього РФ, але – МКС вважає це внутрішнім
конфліктом.

А використання збройних сил у проти власних громадян – це є воєнний злочин без
строку давності. Так що я вітаю усіх, хто взявся за зброю. Ми, за версією МКС,
учасники громадянської війни, тобто – воєнні злочинці.

Як відомо, у цих подіях брали участь три категорії людей. Перша – це російські
громадяни. Другі – примкнувши до росіян українські громадяни. І третя – це
українці на стороні України.

Здогадайтеся, якій категорії загрожують вироки з боку МКС?

Правильно, тільки нам, добровольцям і мобілізованим, тобто третій категорії.

Бо Росія не визнає і близько юрисдикцію МКС. Ніяких механізмів впливу на неї
МКС не має, відтак нікого не притягне до відповідальності. Гіркін та інші
бородаї як жили спокійно, так і далі житимуть.

Друга категорія – колаборанти – їм нема чого втрачати, сидітимуть в ЛДНР, котрі
звісно теж для МКС не існують.

Навіть якщо ми військовим шляхом відвоюємо свої території -утечуть у Росію, яка
– дивіться попередній пункт – знать не знає ніякого МКС і їх туди не видасть.

Ким тоді займатиметься МКС РЕАЛЬНО? Правильно, нами.

А що саме цікавитиме МКС – почитайте звіти різних організацій, котрі займаються
правами людини на Донбасі. Там більша і краща частина – це про "злочини"
української сторони, про взяття заручників, обстріли.

Тому більша і краща, бо з нашої сторони у моніторингових місій з прав людини
набагато більше можливостей моніторити наші "злочини". З боку Росії, тобто
ЛДНР, зразу кинуть на підвал за таку діяльність, а у нас – будь ласка.

Приміром, взяття в полон – це воєнний злочин. Оскільки до 2019 року не було
введено воєнного стану, то ніяких полонених де-юре у нас не могло бути. Це – не
полонені, з точки зору МКС, це – заручники, кримінальне правопорушення без
строку давності.

Тим більше, що у мінських угодах перших і других Україна мудрою рукою Леоніда
Даниловича Кучми визнала наявність заручників і "незаконно утримуваних осіб"
прямими текстом. Всі докази для МКС готові.

Тож подякуймо нашим "правозахисникам" за такий потужний удар в спину.

Тепер у аферистів з МКС з'явилася чудова нагода попити нашої крові. Радіє і
Росія. Тут, в Україні, у Москви є достатньо глашатаїв, котрі в усіх фарбах
розкажуть прокурорам МКС, які страшні злочини здійснювала київська хунта на
Сході. Доведено спецоперацією з притягнення до відповідальності Марківа в
Італії.

P.S. Про те, що МКС – це патентовані аферисти, не знає хіба що глухий і сліпий.
Ці чудові люди включно з прокурором Міжнародного кримінального суду панi Фату
Бенсуда мають репутацію відставних корупціонерів та знаходяться під санкціями
США. Коротше, чергова гнила структура євробюрократії, відстійник для сумнівних
кадрів, і тепер це – наша проблема на роки і роки.
