% vim: keymap=russian-jcukenwin
%%beginhead 
 
%%file 05_04_2021.fb.kalyta_taras.1.ugrofinny_rossia
%%parent 05_04_2021
 
%%url https://www.facebook.com/taras.kalyta/posts/2822532601352474
 
%%author 
%%author_id 
%%author_url 
 
%%tags 
%%title 
 
%%endhead 

\subsection{І одна з найпоширеніших дурниць: про те, що росіяни є угрофінами}
\Purl{https://www.facebook.com/taras.kalyta/posts/2822532601352474}

Можливо мене зараз проголосять зрадником, який продався Росії, але таки напишу
бо вже дістало. Дістало, що дуже патріотичним вважається проголошувати будь-які
антинаукові дурниці, аби вони були спрямовані проти Росії. І одна з
найпоширеніших дурниць: про те, що росіяни є угрофінами і це є
показником/причиною того, що вони є принципово гіршими за слов’янські народи.

Я не буду розвивати тему про те, що в сучасному світі розмови про переваги
однієї етно-лінгвістичної групи над іншою вважаються непристойними. Я не буду
детально обговорювати, що лінгвістична і генетична структура людства – це дві
різні структури (за англійською Wiki, слов’яни – це група людей, які
розмовляють слов’янськими мовами і нічого про кров і гени там не сказано). Я не
буду заглиблюватися у нетрі сучасної генетики, які сам не знаю (відмічу тільки,
що найпоширенішою у слов’янських народів, крім балканських, є ядерна гаплогрупа
R1a і найбільше у світі вона представлена у брахманів Західної Бенгалії –
можете оголошувати їх взірцевими слов’янами). Я не буду наголошувати, що такі
штампи повторюють гірші зразки пропаганди Російської імперії про «чудь
белоглазую».

Відмічу тільки одну просту річ: у світі існує 3 країни з корінним
фіно-угорським населенням і 11 – зі слов’янським (Росію тут не зараховую до
жодної групи). І за найпростішим показником - ВВП на душу населення краща
фіно-угорська країна (Фінляндія) випереджає кращу слов’янську країну (Словенію)
майже вдвічі, усі слов’яни за свою історію і близько не змогли досягти того. що
досягли фіно-угорці в Фінляндії. Друга фіно-угорська країна – Естонія –
поступається тільки Словенії і випереджає усі інші слов’янськи країни. Третя –
Угорщина – поступається Словенії, Чехії і Словаччині і випереджає решту. Не
дуже приємно про це писати,  але Україна йде останньою навіть серед
слов’янських країн, поступаючись Угорщині в 4,5 рази, Естонії – в 6,5 рази,
Фінляндії – майже в 14 разів.

Вам не здається, що фіно-угорці мають більше підстав жартувати про відсталих
слов’ян і називати цим словом не дуже розумних і успішних людей?

Думайте, перед тим як сказати щось навіть про агресорів – звичка думати має
бути важливою ознакою патріотизму.

Додам: останньою краплею для написання цього посту стала фраза у коментарях
одного великого патріота про те, що росіянки не можуть бути красивими, бо вони
є угрофінками, а не слов’янками. Ті, кому пощастило побувати в Фінляндії чи
Естонії, оцінять цю тезу.

А на фото – урок для щасливих фіно-угорських дітей, система освіти у Фінляндії
можливо є найкращою у світі.

\ifcmt
  pic https://scontent-bos3-1.xx.fbcdn.net/v/t1.6435-9/169144598_2822532521352482_6634070174700602044_n.jpg?_nc_cat=105&ccb=1-3&_nc_sid=730e14&_nc_ohc=EvhzX0PfwdcAX-jds-B&_nc_ht=scontent-bos3-1.xx&oh=6d4baa43bc2542ce1cc66adf89782764&oe=6091F8A5
\fi


