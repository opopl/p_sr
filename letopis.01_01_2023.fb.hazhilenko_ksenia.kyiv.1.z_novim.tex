%%beginhead 
 
%%file 01_01_2023.fb.hazhilenko_ksenia.kyiv.1.z_novim
%%parent 01_01_2023
 
%%url https://www.facebook.com/permalink.php?story_fbid=pfbid0q2vpH23F4RTz8wq5pDT7xhrRCevLt7V5iJJJJ1GGSyneZiWdrCChKGicmc7MLxgvl&id=100006566076129
 
%%author_id hazhilenko_ksenia.kyiv
%%date 01_01_2023
 
%%tags 2022,novyj_god
%%title З Новим
 
%%endhead 

\subsection{З Новим}
\label{sec:01_01_2023.fb.hazhilenko_ksenia.kyiv.1.z_novim}

\Purl{https://www.facebook.com/permalink.php?story_fbid=pfbid0q2vpH23F4RTz8wq5pDT7xhrRCevLt7V5iJJJJ1GGSyneZiWdrCChKGicmc7MLxgvl&id=100006566076129}
\ifcmt
 author_begin
   author_id hazhilenko_ksenia.kyiv
 author_end
\fi

Лишу це тут

Раптом за кілька років моя РФ-фобія почне зменшуватися, то ФБ нагадає, як ми
зустрічали 2023й

Зранку 31го посперечалися, що в орків домінуватиме, ненавість до нас чи бажання
побухати в новий рік - від цього залежав прогноз часу  святкових обстрілів (те,
що вони будуть - ніхто і не сумнівався)

Переддень випав на вихідний, котрий дуже хотілося використати для господарських
справ 

Але хлопці терміново попросили сітку, тож ми провели день в сіткарні, під
новорічний джаз та вибухи збитих нашими ППО-боженьками ракет над головою.

Ага!, сказала я - бажання бухати в них традиційно переважає все, ніч буде
спокійною.І помилилася

Старий рік поводили, як і збиралися - мовчки,  надійно ховаючи в серці пам’ять
про тих, кого лишаємо в 22му.

Вперше слухали промову Президента

Плакали

Приготовлене шампанське відкривати не схотіли, лишили на Перемогу.

Новий рік зайшов в суцільній тиші - дякувати Богові, в нашому районі не
знайшлося любителів фейєрверків. Або просто село невеличке, а зброї тепер в
людей достатньо.

За кілька хвилин по півночі нетверезий голос на вулиці затягнув «Червону
калину», вийшло сумно.

За півгодини Нового року поруч глухо вибухнуло, не салют.  По тому включили
сирену.

Я помилилася: ненавість до українців перемогла в тварях навіть святе
національне бажання бухати. Або, радше, два мотиватора просто злилися (в «єдину
расію»), взаємно підсилюючи один одного

А в нас набутий з війною фаталізм та і, якщо чесно, банальна відсутність сховку
разом із втомою пересилили решту відчуттів, лягли спати

Я прокидалася від вибухів, славила ЗСУ та знов провалювалася в короткі відрізки
сну, де були мільйони хароших рских

Тривога закінчилася з третіми півнями, як і положено нечисті

Зранку прочитала, що лише над Киівом наші збили 32 шахеди, на уламках деяких з
них були веселі новорічні привітання 

Вони не люди - подумала я вже геть беземоційно

Дуже хочеться сходити на Аватара

Але хлопцям терміново потрібна сітка, тож йдемо допрацьовувати іі

Я б сказала, що як завше, ніц не змінилося з настанням ранку нового року, але
ніт.

Моя, вже тверда як сталь, русофобія, ще трохи загартувалася 

З Новим
