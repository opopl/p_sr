%%beginhead 
 
%%file 24_06_2023.fb.filatov_boris.1.pro_emocijni_gojdalky_sekrety_optymizmu_vyhidnyy_z_zhittja_miskogo_golovy
%%parent 24_06_2023
 
%%url https://www.facebook.com/100002157183088/posts/pfbid0MhqCW4h2vnftdNwhkAWrfUmhcR1AtrA2PHPWXh3rrUSeF3SYngyJk7sc8CJH1J8Vl
 
%%author_id filatov_boris
%%date 24_06_2023
 
%%tags 
%%title Про емоційні гойдалки і секрети оптимізму.  Один "вихідний" з життя міського голови
 
%%endhead 

\subsection{Про емоційні гойдалки і секрети оптимізму.  Один \enquote{вихідний} з життя міського голови}
\label{sec:24_06_2023.fb.filatov_boris.1.pro_emocijni_gojdalky_sekrety_optymizmu_vyhidnyy_z_zhittja_miskogo_golovy}

\Purl{https://www.facebook.com/100002157183088/posts/pfbid0MhqCW4h2vnftdNwhkAWrfUmhcR1AtrA2PHPWXh3rrUSeF3SYngyJk7sc8CJH1J8Vl}
\ifcmt
 author_begin
   author_id filatov_boris
 author_end
\fi

Про емоційні гойдалки і секрети оптимізму. \par
Один \enquote{вихідний} з життя міського голови. \par
...\par
Сьогодні ми пережили тяжку ніч. \par
Не спали, непокоїлися, здригалися від свисту та гуркоту.\par
Знову. \par
...\par
Та зранку всі, хоча і з попсованим настроєм, але повернулися до своїх справ. \par
А я після чергового безсоння поїхав вітати нашу славетну зенітну ракетну бригаду. \par
Бо ж хлопці та дівчата сьогодні відзначали її 31-шу річницю, та й ми давно домовлялися про цю зустріч. \par
Уявите себе, що вночі дніпровські оборонці неба збили 9 російських ракет (!) і 3 шахеда (!!), а ти прям зранку бачиш обличчя цих героїв на власні очі (!!!)\par
В залі сиділи близько двохсот людей, які без перепочинку відпрацювали цю ніч. Втомлені, але рішучі. \par
Вони просто зробили неможливе.\par
Знову. \par
...\par
І от, ти розумієш, що перед тобою сидять ті, хто забезпечує тобі життя, здоровʼя, можливість працювати і робити щось корисне. \par
І що вони – неймовірні титани, що якимось дивом опинилися в нашому світі. \par
А коли до сцени за нагородою підходить той, хто особисто перетворив основну зброю російського терору на брухт, ти розумієш, що це звичайний на вигляд чоловік.\par
Такий, кого ви вчора легко могли зустріти в супермаркеті. \par
Потім ми ще довго говорили з командувачем, який взагалі невідомо коли нормально відпочивав. \par
Бо поряд з тобою такі ж люди. \par
Вони втомлюються, але ніколи не здаються. \par
Ти заспокоюєшся і настрій покращується. \par
Знову.\par
...\par
Та наступної миті ти вже їдеш в той приватний сектор, куди все ж влучила ракета. \par
І весь твій бадьорий оптимізм зникає у кількаметровий воронці з зімʼятими автівками, розбитими будинками і випаленими квітниками навкруги. \par
Але навколо тебе знову люди. \par
І їм потрібна впевненість у підтримці, якою б тяжкою не була їхня ситуація. \par
...\par
Тож врешті ти збираєш себе до купи і знову повертаєшся до міста – на виставку \enquote{лютих пташок}. \par
Тут тебе зустрічає Руслана, твоя добра знайома  ще з давніх часів Майдану. \par
І Марія Берлінська, і ще десятки розробників, що зʼїхалися сюди з усієї країни і готові працювати вище сил заради успіхів на фронті. \par
...\par
До речі, мерія Дніпра готова надати свою підтримку. \par
Ми розробимо механізми, аби вкладати кошти в масове виробництво FPV-дронів. \par
От, говориш, це, і на душі знову якось світліше.\par
...\par
Тож, в чому секрет. \par
Емоційна гойдалка ще не скоро втомиться вас підкидувати. \par
Це факт. \par
Але коли вам сумно чи тяжко, треба завжди памʼяти, що ви – не самі. \par
І навіть від непідйомної втоми може врятувати просте людське спілкування. \par
Бо поговоривши з одним, ти можеш допомогти десяткам інших. \par
А розповівши про свою біду – отримати підтримку звідки не чекаєш. \par
Завжди є люди, які поруч. Просто треба вийти на вулицю та роззирнутися. \par
...\par
...\par
Р.S. Щиро дякую командуючому Повітряних Сил ЗСУ Миколі Оліщуку за нагрудний знак \enquote{За сприяння Повітряним Силам України}.\par
Це нагорода для всього нашого Міста.\par

\ii{24_06_2023.fb.filatov_boris.1.pro_emocijni_gojdalky_sekrety_optymizmu_vyhidnyy_z_zhittja_miskogo_golovy.eng}
