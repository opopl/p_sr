% vim: keymap=russian-jcukenwin
%%beginhead 
 
%%file 02_06_2023.stz.news.ua.mrpl.0629.1.danylo_podybajlo.slova_materi
%%parent 02_06_2023.stz.news.ua.mrpl.0629.1.danylo_podybajlo
 
%%url 
 
%%author_id 
%%date 
 
%%tags 
%%title 
 
%%endhead 

\begingroup
\em

"Справді. Як він в свої 17 так відчув... Стільки років цій пісні, а досі мурахи
по шкірі. Бо знаю контекст. І пам'ятаю, що він пережив для цих слів...

Скоро почнеться...

Вранці я побачу твоі круті татухи, мій Наруто. На самих страшних знимках. Які
нікому ніколи не покажу. 

А поки що ми... тримаємось як можемо. Тобі подобається. Я знаю. Ти пишаєшся нами.
Бо найбільший твій тригер - зробити боляче. 

Не боляче. Ну як не боляче? Болить в живих. А яка я тепер жива? Жива це коли
радієш життю. Знаєш, що є, чекаєш радості, бо буде відповідь на \enquote{Як ти}? А
тепер без відповіді у вічності \enquote{Як, ти?}...

Мене тримає моя безумовна і беззастережна любов до тебе. Тепер тобі не боляче.
Не мучать питання. Ти не шукаєш відповідей аж до роздертого серця... 

Не хвилюйся. Не боляче. Просто сонце встало. Загасили ліхтарі на вулицях. Дали
відбій тривоги. Розбрелися люди. Перечиталась прірва новин. В мене нарешті
полились сльози. Поки ніхто не бачить. Вони для тебе. Бо ти завжди знав за
диханням і мовчанням, що я плачу. Навіть якщо фізичні сльозки були десь на дні
далекого океану... 

\enquote{Нехай стане зброєю серце, наповнене любов'ю}. Твоє стало. 

Дякую, що ми собі дозволили прожити це життя в такій любові, любове моя! І так,
любов ніколи не перестає. 

Найважчим буде тебе зустріти. Нового. Незвичного. Небаченого вже ніколи. 

Найважчим буде вислухати всі ті церемоніі і… відпустити. Щоб і далі любити
легко і вічно. 

Бо любов ніколи не перестає. І Діма каже, що людина живе не в тілі. Це як одяг.
Твій сильно пошкодили. Шкода. Бо ти в мене такий прекрасний магнетично і
магічно!.. 

Чекаю на найстрашнішу і найнебажанішу зустріч. 

Я іі переживу. Плакати буду. Мабуть. Не засмучуйся. Я тихенько. Щоб не
скиглити. І не вити. Толку ховати, якщо ти все одно знаєш. Я переживу цю
зустріч. Щоб далі легко любити і чекати тебе вічність… 

Дякую, що залишив мені так багато світла. І тепла. Мені не страшно. Бо «не
бійся втратити, своє - не втратиш".

Бо не задача прожити 26, 33, 75, 124,5 роки. Задача  прожити. Щоб було про що.
А тут ти майстер спорту! 

Біль пече, мов кропива, а за спиною розгорнуті крила..."

\endgroup
