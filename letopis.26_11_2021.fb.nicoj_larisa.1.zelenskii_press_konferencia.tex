% vim: keymap=russian-jcukenwin
%%beginhead 
 
%%file 26_11_2021.fb.nicoj_larisa.1.zelenskii_press_konferencia
%%parent 26_11_2021
 
%%url https://www.facebook.com/nitsoi.larysa/posts/1035224563710582
 
%%author_id nicoj_larisa
%%date 
 
%%tags patriotizm,press_konferencia,prezident,strana,ukraina,zelenskii_vladimir
%%title Моя стрічка повна відгуків про прес-конференцію Зеленського
 
%%endhead 
 
\subsection{Моя стрічка повна відгуків про прес-конференцію Зеленського}
\label{sec:26_11_2021.fb.nicoj_larisa.1.zelenskii_press_konferencia}
 
\Purl{https://www.facebook.com/nitsoi.larysa/posts/1035224563710582}
\ifcmt
 author_begin
   author_id nicoj_larisa
 author_end
\fi

Моя стрічка повна відгуків про прес-конференцію Зеленського. У моїй стрічці
немає вати. Це все українські патріоти. Відгуки патріотів про відповіді
Зеленського діаметрально протилежні. Я ж своїх вражень ще не маю. Я ще не
набралася сили волі себе всадовити і послухати. Єдине, що я знаю і бачу,
українська еліта все ще має протилежну думку. А відсутність спільної думки в
еліти означає, що народ на наступних виборах голосуватиме так, як собі схоче.
Бо народ за собою веде еліта. А наша еліта за собою не веде, лише кляне після
виборів народ за результат.

Я все чекаю, коли наша еліта нарешті набереться відповідальності. Хто така
еліта нації? Це письменники, художники, музиканти, вчені, педагоги, військові,
лідери думок тощо...

Одразу ж, на другий день після виборів Зеленського я закликала НАШУ ЕЛІТУ, щоб
думали, хто наступний президент. Придумали за ці три роки? Бо якщо ми не
порозуміємося, будемо знову вигрібати. А ми поки що не порозумілися.

Забігаючи наперед, скажу, я не знаю, кого запропонувати, бо ті критерії, які я
пропонувала і той, хто під них підійшов, і за кого я голосувала (ветеран,
державник з досвідом, не олігарх, не має офшорів, не замішаний в корупційних
скандалах, сім'янин, багато читає, патріот) нашій еліті не підійшов. А мені не
підходять брехуни і менше зло... 

Отакий поки що безперспективний допис. Але! Я бачу багато перспективної молоді!
Головне, її не розгубити. У нас піднімається покоління прекрасних юнаків і
дівчат. Я чекаю їх. Але чи чекає їх наша еліта?

\ii{26_11_2021.fb.nicoj_larisa.1.zelenskii_press_konferencia.cmt}
