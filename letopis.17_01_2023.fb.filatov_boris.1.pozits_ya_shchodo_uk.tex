%%beginhead 
 
%%file 17_01_2023.fb.filatov_boris.1.pozits_ya_shchodo_uk
%%parent 17_01_2023
 
%%url https://www.facebook.com/permalink.php?story_fbid=pfbid0oq2p78oyhtwEFPDYyejadenBkrqaVcSTqu448A9AczkfwUu9nYpxQtnAeTq13dSbl&id=100002157183088
 
%%author_id filatov_boris
%%date 17_01_2023
 
%%tags 
%%title Позиція щодо української мови однозначна.  Але чи варто доводити її іншим ненавистю і пащекуванням?
 
%%endhead 

\subsection{Позиція щодо української мови однозначна.  Але чи варто доводити її іншим ненавистю і пащекуванням?}
\label{sec:17_01_2023.fb.filatov_boris.1.pozits_ya_shchodo_uk}

\Purl{https://www.facebook.com/permalink.php?story_fbid=pfbid0oq2p78oyhtwEFPDYyejadenBkrqaVcSTqu448A9AczkfwUu9nYpxQtnAeTq13dSbl&id=100002157183088}
\ifcmt
 author_begin
   author_id filatov_boris
 author_end
\fi

Шановні друзі.

Цей пост буде присвячено одному дуже ганебному явищу, і я хочу почути ваші
думки з цього приводу. 

Почну трохи здалеку і скажу спочатку трохи про себе.

...

За страшний 2014 рік я маю 14-ть відзнак і нагород. 

За ще більш страшний 2022-й – ще три.

Я – єдиний в Україні мер, на якого заведено кримінальні справи як в росії, так
і в білорусі.

лавров цитує мене в Радбезі ООН як «нациста». 

Моє ім'я внесено в російські «розстріляні списки». 

І я точно зробив для збереження української незалежності в сотні разів більше
ніж різного штибу інтернет-експерти і онлайн-вояки.

...

Але зараз я бачу, що викристалізувався цілий кластер таких осіб, котрі в
повністю гіпертрофованій і відверто хамській манері люблять повчати інших
життю. 

Я розумію, що це звучатиме контроверсійно, але здебільшого це роблять люди зі
Львова ( прошу, без образ !!! )

Скажу одразу: я безапеляційно вважаю, що мова – це зброя. 

Зараз я ще вдосконалюю своє вміння висловлювати думки українською. 

У спілкуванні з підлеглими і в побуті. 

У своїх постах тут і в інтерв'ю ЗМІ. 

...

Та парадоксальним є те, що раніше жоден з тих, хто доклав до становлення
української політичної нації максимум зусиль – як мій брат Дмитро Ярош  –
ніколи не дорікали мені.

Так само, як і десятки інших моїх друзів – справжніх українських націоналістів. 

Я ніколи не приховував, що в мого походження російське коріння. 

Що моя мати викладала російську мову та літературу. 

Що довгі роки свого життя я думав і говорив російською. 

Вам і так все це відомо. 

Але як заповідав Липинський, право ґрунту сильніше за право крові. 

...

Та чому в нас сформувалася ця гільдія хамів, я не знаю.

Ось вам простий і сумний приклад. 

Всі ви бачили відео жінки, яка на руїнах свого будинку на «Перемозі» кляне
російських вбивць, які забрали більше чотирьох десятків людських життів. 

А потім якісь виродки в коментарях картають її за те, що вона робить це
російською.

Ніби «так їй і треба».

Або коли черговий випещений хлопчик років тридцяти дорікає тобі за «псячу»
мову, але тільки до того моменту, як я йому кажу «що спіймаю, падло, та
мобілізую», то він раптово затирає свої коментарі і самоусувається.

Хоча на власні очі я бачив, що на фронті таких дискусій не ведуть. 

...

Тож давайте обговоримо це в коментарях. 

Питання прості. 

Звідки беруться люди, які так прагнуть ображати інших і працювати фактично на
розкол країни?

І чому вони вважають, що мають на це моральне право? 

...

Але без банальностей. 

Не кажіть, що в мережах це пекло влаштовують виключно боти. 

Бо там абсолютно реальні люди. 

У цій стрічці я пишу українською. 

Та варто зробити хоч один допис російською, як одразу набігають десятки тих
самих виродків, і починають мене повчати. 

Тож, якщо коротко, позиція щодо української мови однозначна. 

Але чи варто доводити її іншим ненавистю і пащекуванням?
