% vim: keymap=russian-jcukenwin
%%beginhead 
 
%%file 10_08_2021.fb.karpij_vladimir.1.maguchih_farion_olimpiada
%%parent 10_08_2021
 
%%url https://www.facebook.com/permalink.php?story_fbid=2897357350580108&id=100009176146477
 
%%author_id karpij_vladimir
%%date 
 
%%tags __aug_2021.maguchih.foto.olimpiada.lasickene,farion_irina,maguchih_jaroslava,olimpiada.tokio,politika,sport
%%title Олімпіада - Магучіх - Фаріон - біосміття
 
%%endhead 
 
\subsection{Олімпіада - Магучіх - Фаріон - біосміття}
\label{sec:10_08_2021.fb.karpij_vladimir.1.maguchih_farion_olimpiada}
 
\Purl{https://www.facebook.com/permalink.php?story_fbid=2897357350580108&id=100009176146477}
\ifcmt
 author_begin
   author_id karpij_vladimir
 author_end
\fi

Передова національно-свідома думка у особі екс-нардепки Ірини Фаріон  назвала
нашу бронзову медалістку Олімпіади Магучих біологічним сміттям. Тому що кожному
зрозуміло: лише біологічне сміття стане   фотографуватися в обнімку  з
олімпійською чемпіонкою  з країни, що  не хоче  качати газ через нашу трубу.
\enquote{Якщо би ти, бабо, - з пролетарською прямотою сказала майже юна, 57-річна,
Фаріон 20-річній  перестаркуватій медалістці, - мала  би дитину і її вбили. Чи
обнімалася би ти з вбивцею?}  Яскравість образу і  каньйонна глибина думки
пройняла аж до простуженої простати.

Справді, подумалось, щось в цій Олімпіаді не в порядку: на весь світ
транслюють, що  то є олімпійська чемпіонка, а  в Україні кажуть , що то особа,
прирівнена до вбивці.  Де  таке бачено, щоби медалі—та ще й золоті—видавати
представникам Іржавої Бензоколонки , з якими -   згідно з церемоніалом - 
українці змушені  стояти на п'єдесталі пошани?  Та це ж не форум миру і
єднання, а  мерзенне антиукраїнське збіговисько.  Як взагалі можна українським
спортсменам і спортсменкам   брати участь у змаганнях, де  перемогу  можуть
отримати  представники країни-агресора, яка залишається безчулою до
українських  транзитних прагнень ? Це ж, говорячи словами І. Фаріон, \enquote{зі сфери
найдикішого потворства}. Хіба це правильні змагання? Треба  змусити МОК
відмовитися від гасла  \enquote{Cпорт поза політикою}. Як  ідеологічно шкідливий, що
розкладає моральні основи  нації  і шкодить процесу єднання  українського
народу навколо керівної і спрямовуючої сили сучасності—партії \enquote{Слуга народу}.

Всі  Олімпіади, чемпіонати, першості і т.д. мають бути суто політичними. Щоб
жоден агресор не зліз на верхню сходинку п'єдесталу. І як можна змагатися з
убивцями за якимось там затвердженими правилами? Треба так: граєш з командою
убивць в футбол—тобі дозволяється одинадцятеро, убивцям—шестеро. Щоб знали. А
судді?   Командам убивць—особливе суддівство . Навіть якщо вони плигають вище,
бігають швидше і піднімають більше—зрізати в першому ж турі.  І ніяких там
фейр-плей і  різних там  спортивних благородств.  Всіх політично не
таких—тиранить і гнобить. Це і буде головним у спорті, де можна буде ,
поколупавшись у історії, втягнути цілий клумак претензій і образ та продовжити
їх на  змагальній арені.

А статус команд-убивців визначається опитуванням зацікавлених країн-учасниць. І
якщо , раптом, азербайджанська команда визнала командою убивць вірменську, а
вірменська—азербайджанську, тоді вирішальне слово за монеткою. Так і кіпріоти
туркам, нарешті, згадають окупацію півночі свого острова. А японці плюватимуть
американцям межи очі за Хіросіму. В'єтнамці ще доплюнуть за Сонгмі. Поляки
вставлятимутьнам палиці в колеса нам за Галичину. Цікаво буде.  Тоді все буде
ясно, чітко і дохідливо, як піонерське вітання на з'їзді партії. А то люди
путаються:на рівні економіки у  України  з країною-агресором —дружба-фройншафт:
товарооборот  росте,як бамбук в період  дощів, так хоч у спорті нехай усе  буде
відверто і по-більшовицькому чесно…

\ii{10_08_2021.fb.karpij_vladimir.1.maguchih_farion_olimpiada.cmt}

