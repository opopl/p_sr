% vim: keymap=russian-jcukenwin
%%beginhead 
 
%%file 15_11_2020.fb.nitsoi_larysa.1.shkola_eng_mova
%%parent 15_11_2020
 
%%url https://www.facebook.com/larysa.nitsoi/posts/3781379518560819
 
%%author Ніцой, Лариса
%%author_id nitsoi_larysa
%%author_url 
 
%%tags 
%%title Ета мєждународная школа англійскава язика! Хатєлі би ви...
 
%%endhead 
 
\subsection{Ета мєждународная школа англійскава язика! Хатєлі би ви...}
\label{sec:15_11_2020.fb.nitsoi_larysa.1.shkola_eng_mova}
\Purl{https://www.facebook.com/larysa.nitsoi/posts/3781379518560819}
\Pauthor{Ніцой, Лариса!Ета мєждународная школа англійскава язика!}

\ifcmt
pic https://scontent.fiev6-1.fna.fbcdn.net/v/t1.0-9/125525890_3781379398560831_269718178835090901_o.jpg?_nc_cat=105&ccb=2&_nc_sid=8bfeb9&_nc_ohc=d-SJ1Lt2b7sAX-zx4Sp&_nc_ht=scontent.fiev6-1.fna&oh=b226372f245777bc9c9d65e415f62d9d&oe=5FE2FE41
\fi

\obeycr
Їду. Милуюся краєвидами. Погодка прекрасна. Настрій чудовий. Музичка кайфова.
Така благодать на душі.  Дзііінь. Вривається в мою благодать дзвінок
мобільного.

- Слухаю.
- Здравствуйцє!

Чорт. Чорт. Ну що за халепа. Ну за що мені це. Ну я ж нікого не чіпаю. Їду
собі, природою милуюся...  Трубка продовжує:

- Ета мєждународная школа англійскава язика! Хатєлі би ви...
- Ви мені з росії дзвоните? 
- Нєт. Пачєму. С Украіни.
- Якби з України, ви зі мною розмовляли б українською. 
- Я разгаваріваю на рускам. 
- Та хоч китайською. Ви мені дзвоните чи сама з собою розмовляєте?  Якщо ви зі мною розмовляєте, тоді розмовляйте українською. 
- А чьо такова, єслі я буду разгаварівать на рускам? 

Повільно вдихаю. Повільно видихаю. 

- Що такого?! - перепитую. - Вам сказати, що такого? На сході вбили 15 тисяч українців. Ті, хто продовжує нас убивати, розмовляють не українською, вони розмовляють російською. От що \enquote{такова}. А тепер ви телефонуєте до мене і розмовляєте в моїй країні зі мною цією ж мовою, якою розмовляють ті, хто в нас стріляє. І після цього кажете \enquote{а чьо такова}.

- Ета всьо палітіка. Нє вмєшівайтє меня в палітіку.
- Це я \enquote{вмішую} вас у політику?! Чи ви нас давно вмішали? Якою мовою кричали\enquote{ путін прійді}? Може моєю, українською? Ні. Вашою, російською. Якою мовою волали \enquote{путін ввєді вайска}? Може теж українською? Ні.  Знову російською. Якою мовою верещали \enquote{спасі нас от бандєровцев}? І знову російською. Так що це не я, а ви і такі як ви втягли нас в цю політику. А тепер розказуєте мені \enquote{а чьо такова?}

Трубка у відповідь: \enquote{Пі-пі-пі}...
Настрою як не було. Серце \enquote{гуп-гуп}. В руках трем. У скронях біль...

От скажіть мені. Є в нашій країні десь таке місце, де бідний українець міг би
сховатися, і щоб його не дістала ця іржа, ця пліснява, яка лізе у всі щілини? Є
в Україні хоч десь такий куточок? Питання риторичне, бо такого закутка немає.
Всюди вилізе антипко зі своїм \enquote{здраствуйтє... а чьо такова}.

\restorecr
