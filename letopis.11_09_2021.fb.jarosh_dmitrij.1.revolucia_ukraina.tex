% vim: keymap=russian-jcukenwin
%%beginhead 
 
%%file 11_09_2021.fb.jarosh_dmitrij.1.revolucia_ukraina
%%parent 11_09_2021
 
%%url https://www.facebook.com/dyastrub/posts/4371263096283874
 
%%author_id jarosh_dmitrij
%%date 
 
%%tags revolucia,strana,ukraina
%%title Знаєте, друзі, найбільше чого я не хочу — це революційних потрясінь всередині нашої Держави
 
%%endhead 
 
\subsection{Знаєте, друзі, найбільше чого я не хочу — це революційних потрясінь всередині нашої Держави}
\label{sec:11_09_2021.fb.jarosh_dmitrij.1.revolucia_ukraina}
 
\Purl{https://www.facebook.com/dyastrub/posts/4371263096283874}
\ifcmt
 author_begin
   author_id jarosh_dmitrij
 author_end
\fi

Знаєте, друзі, найбільше чого я не хочу — це революційних потрясінь всередині
нашої Держави. Тим більше, в умовах Війни…

Але, як кажуть на Галичині, «шляк трафляє» від того, що нас, українців, в нашій
українській державі, кожного року стає все менше; що поняття національної та
соціальної справедливості у нас не працюють; що московитська і колаборантська
наволоч вільно діє та гастролює в украінських містах; що знищується Служба
безпеки України; що Збройні Сили України не фінансуються у достатньому обсязі;
що на найвищому рівні «зливаються» спецоперації украінських спецслужб, а потім
ми чуємо дебільні «відмазки» владоможців; що простих українців «в тупу»
грабують через тарифи та тотальну фіскалізацію, яку видають за приклад боротьби
з тіньовими доходами; що «боротьба з олігархами», закінчується виділенням тим
же олігархам мільярдів доларів із бюджету України, а всі «борці з олігархатом»
сидять на олігархічних каналах і брешуть про деолігархізацію тощо…

Звичайно, я за те, щоб вороги України, такі як медведчуки і їх компанії були
ліквідовані як явище; я за те, щоб в Україні будувалися дороги, відновлювалась
інфраструктура, наші пам’ятки і святі місця, такі як Хортиця; я за те, щоб ЗСУ
командували бойові генерали і офіцери; я за те, щоб із СБУ і МВС не «вичищали»
тих, хто воював за Україну на фронті, а на їх місця не призначали безголових
сімулякрів, котрі нездатні ні захищати свою Батьківщину, ні виконувати свої
обов’язки, а тільки вміють «стригти бабло»…

Я проти того, щоб ділити Україну і все бачити у чорно-білих кольорах.

Я знаю, що тільки об’єднана Національною ідеєю Нація, може досягнути успіху і
перемогти у Війні за Незалежність…

Але це стратегічне завдання має, у першу чергу, виконувати влада. Тимчасова
влада, бо вічного на цій грішній землі нічого не має…

Якщо ж владоможці цього робити не будуть, їх треба міняти і карати. Інакше,
якщо цього не робити, українську націю чекає занепад і задвірки історії…

Я вірю, що українці — сильна і непереможна нація. Я впевнений, що ми здолаємо
ворогів зовнішніх та внутрішніх та отримаємо, рано чи пізно, Перемогу
української Ідеї та Зброі.

Головне, не зневірюватися, не опускати руки, а боротися, не зважаючи ні на що,
за нашу Матір — Україну!

І тоді, з Божою допомогою, Перемога буде за нами!
