%%beginhead

%%file 28_02_2023.fb.kipcharskij_viktor.mariupol.1.r_k_tomu__bulo_take_
%%parent 28_02_2023

%%url https://www.facebook.com/permalink.php?story_fbid=pfbid026PaaZcjA538gMf89BQPNEdbpYvjUDsQr4GhdMdpKNfWbETfYakmKLdbn4NWqTgAtl&id=100006830107904

%%author_id kipcharskij_viktor.mariupol
%%date 28_02_2023

%%tags mariupol,mariupol.war,dnevnik,28.02.2022
%%title Рік тому  було таке:  День 5 - 28.02.22. Понеділок

%%endhead

\subsection{Рік тому  було таке:  День 5 - 28.02.22. Понеділок}
\label{sec:28_02_2023.fb.kipcharskij_viktor.mariupol.1.r_k_tomu__bulo_take_}

\Purl{https://www.facebook.com/permalink.php?story_fbid=pfbid026PaaZcjA538gMf89BQPNEdbpYvjUDsQr4GhdMdpKNfWbETfYakmKLdbn4NWqTgAtl&id=100006830107904}
\ifcmt
 author_begin
   author_id kipcharskij_viktor.mariupol
 author_end
\fi

Рік тому  було таке:

День 5 - 28.02.22. Понеділок.

Відключили опалення. Світло, зв'язок, інтернет, вода і газ є. Кілька тривог за
день.

Телефонував брат Микола: в них спокійно, сини працюють, люди патрулюють село.

Я зателефонував колишньому студенту В.З. - він вже у Львові, у Дніпрі підібрали
сина, який елетричками виїхав з Харкова з одногрупниками.

У місті відкрито пункти видачі "соціальної" води для районів де нема
центрального водопостачання (перелік адрес по районах) - з 8:00  до 17:00 - до
комендантської години.

У ТерраСпорті вже більше тисячі людей, які покинули свої домівки - просять
допомоги.

Страшне відео: з Сартани швидка привезла поранену дитину - лікарі плачуть, бо
не змогли врятувати дитині життя...

Збили літак, що чотири рази скидав бомби на Маріуполь.

Новини "заколисують"... Ще ось-ось і...

В той же час, ще напередодні, вранці 27-го лютого рашисти захопили Бердянськ...

Навздогін: в зараз дехто розповідає про те, як пробирався з Мангушу в Маріуполь
по слідах "можливо російської техніки".

Ще раз: дехто вже знав, що Маріуполь оточено. Зв'язок і інтернет ще працювали.
Ще кілька днів працювали. Вони "не хотіли сіяти паніку"!!!

Два гуманітарних поїзди 24 в один 25-го лютого поїхали з Маріуполя
напівпорожніми, аби "не було паніки"...

 Не знаю, що б ми робили, дізнавшись про реальний стан речей, але то вже інша
 справа: чому хтось привласнив собі право вирішувати, що саме можна знати
 людям??? Зараз легко розмірковувати, про те, що треба було робити. Як кажуть в
 Одесі: "Щоб я був такий розумний, як моя жінка потім!".

Але! Міській владі і її опонентам треба було звернутись до людей, організувати
захист магазинів та складів з їжею та ліками, бензозаправок з паливом,
налагодити систему оповіщення і багато чого зробити, аби уникнути втрати
продовольства, ліків, палива... Чому ж я, "такий розумний", цього не зробив?
Тому, що хтось вирішив, що мені можна знати, а чого - не можна!!!

Отаке тоді написалося мені

(дякувати Богу,  хлопці із Зміїного живі, на сьогодні декого з них повернули з
полону)

Как в страшном сне, но наяву

Я в день сегодняшний живу

И что бы завтра не случилось,

Я жив сегодня - эту милость

Я с благодарностью приму.

Пройдет гроза, исчезнут тучи

И смоет чистою водой

Всё то, в что верить и не хочешь

Расстрелянные дни и ночи,

Как будто было не со мной.

Я не прошу богатства, мудрость,

Земной рай или не земной -

Вот только б мальчики-солдаты

Закрывшие меня собой,

Вернулись бы к своим, домой...

А те тринадцать - на Змеином,

Пославшие корабль эрэф, -

Стоят в строю, уже не зримом,

В когорте витязей былинных

И охраняют нас с небес...
