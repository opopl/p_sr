%%beginhead 
 
%%file 16_01_2023.fb.kazanskij_denis.1.ros_iskii_terakt_u_d
%%parent 16_01_2023
 
%%url https://www.facebook.com/den.kazansky/posts/pfbid0j96nfS5ZRQHi644RRay5xohFWjPkcP8LbeWr7SUBjwipBmD33Pqdofx8CuXRpMmXl
 
%%author_id kazanskij_denis
%%date 16_01_2023
 
%%tags mariupol,dnepropetrovsk,terakt
%%title Російський теракт у Дніпрі дозволяє краще усвідомити масштаби звірств російської армії у Маріуполі
 
%%endhead 

\subsection{Російський теракт у Дніпрі дозволяє краще усвідомити масштаби звірств російської армії у Маріуполі}
\label{sec:16_01_2023.fb.kazanskij_denis.1.ros_iskii_terakt_u_d}

\Purl{https://www.facebook.com/den.kazansky/posts/pfbid0j96nfS5ZRQHi644RRay5xohFWjPkcP8LbeWr7SUBjwipBmD33Pqdofx8CuXRpMmXl}
\ifcmt
 author_begin
   author_id kazanskij_denis
 author_end
\fi

Російський теракт у Дніпрі дозволяє краще усвідомити масштаби звірств
російської армії у Маріуполі.

Просто вдумайтеся – там щодня було по кілька таких зруйнованих багатоповерхівок
з людьми. За даними окупантів, повністю знищено 620 багатоквартирних будинків.
Це Дніпро помножений на 600.

У 600 разів більше загиблих сімей, дітей, свійських тварин. У 600 разів більше
горя та жаху.

Хоча ні. У Маріуполі було набагато, набагато гірше. Бо там усі ці завали ніхто
не розбирав. І шансів вижити не було ні в кого взагалі. Пам'ятаєте відео з
Дніпра, де в перші хвилини після влучення ракети люди кричать з-під руїн, а на
вулицях затори з карет швидких допомог? Так ось, у Дніпрі живих людей з під
руїн дістали. А у Маріуполі такі люди повільно вмирали. Не було швидких, не
було рятувальників, бо їх також розбомбили.

На прикладі Дніпра бачимо, що кожен обвалений під'їзд – це десятки загиблих.
Руйнування одного будинку завдало стільки жаху та горя. А в Маріуполі – УСЕ
місто таке. І все це методично, безжально, місяцями. І ПРОСТО ТАК. Ні для чого.
