% vim: keymap=russian-jcukenwin
%%beginhead 
 
%%file 29_07_2021.fb.muharskij_antin.1.ukrainizacia_abo_smert
%%parent 29_07_2021
 
%%url https://www.facebook.com/AntinMykharskyi/posts/1669010176821176
 
%%author Мухарский, Антин
%%author_id muharskij_antin
%%author_url 
 
%%tags jazyk,mova,ukraina,ukrainizacia
%%title УКРАЇНІЗАЦІЯ АБО СМЕРТЬ
 
%%endhead 
 
\subsection{УКРАЇНІЗАЦІЯ АБО СМЕРТЬ}
\label{sec:29_07_2021.fb.muharskij_antin.1.ukrainizacia_abo_smert}
 
\Purl{https://www.facebook.com/AntinMykharskyi/posts/1669010176821176}
\ifcmt
 author_begin
   author_id muharskij_antin
 author_end
\fi

УКРАЇНІЗАЦІЯ АБО СМЕРТЬ.

Зранку, після богемного сніданку з персиками, горішками та кавою Ліза ніжно так
запитала: Антінчику, тут люди у коментарях до передзамовлення нашої книжки "Як
перейти на українську" хочуть почути від вас пораду: НАВІЩО їм переходити на
українську? Щоб коротенько так, влучно...

Бе, - подумав я, насолоджуючись персиком, а потім доволі різко заявив: ЩОБ НЕ
ЗДОХНУТИ!!! Невже не ясно?

Персик аж цвіркнув соком. 

\ifcmt
  ig https://scontent-cdt1-1.xx.fbcdn.net/v/t1.6435-9/225978113_1669010140154513_1907529815365239147_n.jpg?_nc_cat=101&ccb=1-3&_nc_sid=8bfeb9&_nc_ohc=CX5CDyYYGLsAX8begdz&_nc_ht=scontent-cdt1-1.xx&oh=cb7a8237444d93e6bc831af3f2b69b6e&oe=612C000B
  width 0.4
\fi

Отак зараз мільйони українців прекрасного літнього дня сидять собі на дачах,
купаються у відкритих водоймах, варять борщі, щось там читають, дивляться
телевізор, де Путін розповідає про "адін народ", а преса розповсюджує хибну
статистику про 41\% українців, що нібито ототожнюють себе з росіянами... А потім
раз - і несподівано московські танки вже сунуть на Київ. Або генерал Муравйов з
військом пре з півночі, щоб розстріляти та повирізати тисячі киян...

У 1917-му вкраїнський обиватель так само гуляв Володимирською гіркою, сидів у
ресторанах, варив борщі, читаючи в "Кієвскіх вєдомостях" маленьку заміточку про
переворот у Пєтрограді, сміявся: і що нам з того? Ну де той Пєтроград, а де
Київ? А потім - раз... і нєт обиватєля, і борщєй тожє нєт. Как же так
получілось?

А отак, пани-браття. Імперія прийде по ваші "русскіє душі", хочете ви цього чи
ні. Росіяни народ простий. В нюансах складної української ментальності не
розбираються. Гаварішь, русскоязичний укрАінєц і любішь Украіну? Расстрєлять
нах..!

Нині московити пильно так спостерігають за ситуацією в Україні, рахуючи
співвідношення українських та російських душ виключно за мовною ознакою (бо як
інакше відрізнити українську душу від російської - ніяк!). Та щойно впевняться,
що русскоговорящіх больше - посунуть сюди, бо це вже неодноразово було в
історії, яка на жаль, ніколи нікого нічому не вчить. 

Тому мову треба вчити хоча б для того, аби елементарно ВИЖИТИ!! Як не ментально
і культурно (бо кому та культура цікава), то хоча б фізично!!! Російське -
вбиває! І якщо ви не вб'єте Росію в собі, то вона рано чи пізно вб'є вас. 

Не доходить по мирному? То буде ще одна повномасштабна війна, і всі, хто нині
доводять, буцім вони "русскоговорящіє укрАінци любят Украіну нє мєньшє",
опиняться у справжньому російському полоні, або взагалі зникнуть фізично. Кожне
російське слово в Україні наближає нас до повномасштабної війни з Росією.

Так що УКРАЇНІЗАЦІЯ АБО СМЕРТЬ!

Іншого шляху нема, як хочете жити...

Всім гарного літнього дня))) Насолоджуйтесь, поки є така можливість.., бо
завтра її вже може не бути. Як завжди все залежить від вашого ОСОБИСТОГО
вибору! Прямо зараз. Цієї миті...

\ii{29_07_2021.fb.muharskij_antin.1.ukrainizacia_abo_smert.cmt}
