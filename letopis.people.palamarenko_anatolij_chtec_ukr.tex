% vim: keymap=russian-jcukenwin
%%beginhead 
 
%%file people.palamarenko_anatolij_chtec_ukr
%%parent people
 
%%url 
 
%%author 
%%author_id 
%%author_url 
 
%%tags 
%%title 
 
%%endhead 
\section{Паламаренко Анатолий}

\begin{longtable}


Герой України, народний артист Анатолій Паламаренко: «Буде мова — буде нація, буде нація — буде держава»

https://www.umoloda.kiev.ua/number/3745/164/158524/
02.07.2021
Ліна ТЕСЛЕНКО

Ліна ТЕСЛЕНКО

Герой України, народний артист Анатолій Паламаренко: «Буде мова — буде нація, буде нація — буде держава»

Анатолій Паламаренко. (Фото автора.)

Анатолій Паламаренко — давній шанувальник і передплатник «України молодої».

Бо думками і почуттями з нашою газетою він «на одній хвилі».

А ще «УМ» і Анатолій Паламаренко борються за Україну спільною зброєю — словом. «Боротимусь за Україну поки ноги носять.

І навіть на спині боротимусь!» — каже народний артист. Тож у рамках проєкту «Україна молода: 30-й рік Незалежності» говоримо з паном Анатолієм одразу про два ювілеї...
«Щоб бути українцем, треба трохи потрудитися»

— Анатолію Несторовичу, незабаром  будемо святкувати 30-річчя відновлення нашої
Незалежності. Як вважаєте, Україна сповна використала свій шанс, який випав їй
у серпні 1991 року?

— У мене таке враження, що не з того ми тоді почали. Була така ейфорія — більше
90 відсотків населення підтримали незалежність України. І от на цій хвилі треба
було сотворити ідеологічну машину під нашу незалежність. Бо бачте, як вийшло?

Ми отримали незалежність, але ми не отримали Україну. Українську Україну, де
була б «в своїй хаті своя правда і сила, і воля», як писав наш пророк Тарас
Шевченко. Тобто де була б своя мова, своя історія, свої герої. І ми сьогодні не
сперечалися б, кому ставити пам’ятники та чиї імена мають носити наші вулиці.


Спочатку треба було сотворити націю, з населення, з народу України сотворити
український народ. Немає народу Росії, Франції або Німеччини. Є російський
народ, французький, німецький... Щоб бути українцем, треба трохи потрудитися.
Бо якщо ви живете в державі, назва якої «Україна», значить, треба знати і
поважати її цінності, історію, традиції, мову.


— Мабуть, ми й справді не з того почали, якщо на 30-му році незалежності все ще
мусимо боронити свою мову, доводити, що «какая разніца» рано чи пізно вилазить
боком...


— Мова — це мати єднання, батько громадянства і сторож дер­жави. Дуже великий
мудрець сказав ці слова і я написав би їх на всіх білбордах як нагадування
кожному, що мова — це та першооснова, яка згуртовує народ у націю. Буде мова —
буде нація, буде нація — буде держава.


Ми багато за цей час помилок наробили. І тут я звертаюся до Шевченка — його
слова, то наше святе письмо: «а ми дивились та мовчали та мовчки чухали чуби,
німії, підлії раби». І оце рабство до сих пір сидить у нас. Невже 15 тисяч
людей поклали голови, щоб сьогодні в Україні говорили мовою ворога? Це як треба
себе не поважати? Я не можу спокійно пропустити повз, коли говорять російською.
Постійно в суперечки встряю! І на базарі, і в ліфті — де б не був. Кажу: «А
мова Шевченка набагато красивіша, ніж путінська. Чули про такого? На
стогривневій купюрі він, візьміть почитайте!».

У мене по суботах у консерваторії заняття зі студентами. А там орендують зал
різні дитячі колективи. І так, буває, душа болить: і діти, і їхні наставники —
всі не по-нашому говорять. Не витримую, зупиняюся: «Ви звідки, невже московити?
Ні? То чому ж мовою ворога говорите?» Мовчать і швиденько тікають.

— Але ж буває, що не мовчать? Мабуть, і неприємні речі у відповідь кажуть?

— Всяке буває! І огризаються, і образливе щось сказати можуть. Якось у рідному
Макарові (а його вже теж окацаплюють!) один мені кричав: «Ви націоналіст!»
Кажу: «Я цим горджусь! Бо для мене слово «націоналіст» святе!» Дуже чітко Іван
Франко зобразив різницю між націоналістом і патріотом у «Сідоглавому»:

Ти, брате, любиш Русь,
Я ж не люблю, сарака!
Ти, брате, патріот,
А я собі собака.
Ти, брате, любиш Русь,
Як хліб і кусень сала, —
Я ж гавкаю раз в раз,
Щоби вона не спала.
Бо твій патріотизм –
Празнична одежина,
А мій — то труд важкий,
Гарячка невдержима.

Отак і я мушу гавкати, щоб Україна не дрімала. Бо держава мовчить. А наші
владні структури такі в’ялі, такі далекі від справжньої України. Важливі
визначні дати і свята ми відзначаємо на народному рівні, за покликом душі.

Ось недавно було 150 років від дня народження Лесі Українки і Василя Стефаника.
Та які ж це постаті в Україні! Як їх треба знати і на якому рівні треба
святкувати! 160 років, як перевезли на батьківщину тіло Шевченка. Хтось поїхав
у Канів із владної верхівки? Ніхто! І ми чекаємо, що ця влада виховає нас
українцями?

«Я б ОПЗЖ підйомні заплатив, аби вони вибралися десь у Ростов»

— Чому, на вашу думку, країнам Балтії вдалося, так би мовити, «вибитися в
люди», а нам ні? Це тому, що ми, як казав Віктор Ющенко, «надто довго жили в
неволі»?

— Та ще й у якій неволі... Болгарія 300 років була під турком. А тепер вільна —
йде своїм шляхом, розвивається. А нам доля послала оцю орду, яка століттями
знущається над нами. Вкрали в нас усе — і нашу історію, і назву нашу — все
забрали.


Чому Польщі було легко стати незалежною європейською сучасною країною? Тому що
її громадяни духовно пов’язані історією, традицією, вірою і, головне, мовою.
Там із пелюшок ти є поляк! А у нас? Дивлюся на малих дітей, а вони вже
окацаплені, в них сидить оцей «рускій мір» із молоком матері.


Та що там говорити, ми навіть у межах власної країни маємо такі приклади. Землі
Західної України, які менше перебували під впливом московитів, а належали до
Польщі та Австро-Угорщини, дуже відрізняються від решти України, заколисаної
«колискою трьох братніх народів». Нас, українців, — 86 відсотків.

Але надто багато орда виховала перевертнів, про яких писав знову ж таки
Шевченко: «а тим часом перевертні нехай підростають та поможуть москалеві
господарювати...» І таких перевертнів ще й досі маємо як у низах, так і верхах.
Та ж таки ОПЗЖ — це воріженьки наші, колаборанти. Я б їм навіть підйомні
заплатив, аби тільки вони вибралися десь у Москву чи бодай Ростов — отам ваш
«рускій мір», там його і будуйте. А нам не заважайте будувати Україну.


Думаю, якби на перших виборах президента ми зробили правильний вибір і обрали
націоналіста Чорновола (хай царствує!), то все, може, було б геть інакше. Але
хіба ми зараз думаємо, обираючи президента?

Наш народ, на жаль, піддався оцій дуже хитрій і талановитій наживці, яку
принесли нам чужаки. «Квартал», кіно з Голобородьком... І оце наївне дитя —
«мальчік Мотл» (герой оповідання Шолом-Алейхема. — Авт.), тобто наш народ,
клюнув! Ця рабська вдача знову зіграла з українцями злий жарт: хотіли кращого
життя, а отримали урок. Бо, розбудовуючи країну, в першу чергу побудуй Україну
в собі.

Вивчи її мову, історію, передай це своїм дітям, і ти вже зробиш для України
велику справу. Хочеш нормально жити — побудуй у собі українця. Якби ми всі були
монолітною нацією, чи пішов би Путін на нас? А так він знайшов кого захищати —
російськомовних, бо для нього Росія там, де є російська мова. А наш нинішній
президент... Розуміти Україну він не може. Йому це природою не дано! Він
Україні дуже далекий і чужий.


— Але в Зеленського ще є кілька років, аби схаменутися і ви­правитися...


— Мені так бачиться, що він свою каденцію не добуде. Так чогось здається. Вже
народ починає зріти, вже набирається оця вулканічна сила протистояння...

Але якщо подивитися з іншого боку...

Ми звикли орієнтуватися на хороші приклади і порівнюємо свою ситуацію з країнами Балтії. Україна, Грузія, а тепер ще й Молдова принаймні розвернулися в бік Європи і пов’язують своє майбутнє з нею. Водночас у багатьох інших республіках лише вивіски змінили, а суть залишилася та сама. Ми принаймні право вибирати президента собі вибороли. Хай обирати правильно нам ще треба вчитися, але ж маємо вже шостого. А в деяких інших республіках Союзу мали двох-трьох, а то й й узагалі одного, як у Білорусі.
«Ми не Білорусь, бо все-таки козацького роду»

— Навіть лячно уявити, що ми могли б жити, як Білорусь чи Росія.

— Ми відрізняємось, ми зов­сім інші. Бо, як би там не було, ми таки козацького
роду. І показали це нашими майданами всьому світу. І десь у генах сидить у нас
ота волелюбність і прагнення до свободи. Навіть у найпо­хмуріші радянські часи
знаходилися сміливці, які не корилися системі. Козацтво — то було унікальне
явище в середньовічній Європі. Так, козаками були не всі, це було ядро
найсміливіших, найволелюбніших. Так і зараз ми маємо ядро тих, хто не дає
приспати Україну.


— І достойних президентів, які запам’яталися не золотими батонами, а справами на благо України, ми приводили до влади саме з майданів...

— Віктор Андрійович для мене свята людина. Він великий інтелігент і до нього
треба було дотягнутися, дорости, а ми були надто далеко тоді від його розуміння
України. Це він першим копнув у глибини нашої самоідентичності, дістав з
архівів нашу минувшину та героїв. І показав, які вони насправді, ті «браття», і
чому маємо ставитися до них обережно. Своєю любов’ю до України і баченням її
розвитку Ющенко став дуже страшним для ворогів. Він єдиний, кого хотіли знищити
фізично. Це він започаткував і Томос, і «безвіз», і НАТО — готував ґрунт і
засівав саме він. А продовжив Петро Порошенко.

Коли Петро Олексійович був президентом, я був спокійний за Україну. Йому
вистачило снаги написати на білбордах давню мрію українців «Геть від Москви!»
Мова, віра, армія — він чітко розумів, на яких трьох китах тримається держава.
Як оратор — він златоуст! З ним ніхто не порівняється в цьому мистецтві!
Зовнішня політика в нього була відмінна, він зумів згуртувати навколо себе
діячів світу.


Але ж скільки довкола ворогів-воріженьків! Нерозумні люди наші, я не називаю їх українцями, а хохлами, піддалися, мов ті туземці, на блискучі брязкальця. Комусь не подобалося, що він багатий. То заглянімо в історію. А що, Хмельницький був бідний? А Мазепа? А інші наші гетьмани і полковники? Вони були досить заможними людьми, і до цього треба звикнути.

Якщо накрався — це інша справа, а якщо людина збудувала успішний бізнес, отже,
має здібності й хист. Мазепа і Хмельницький будували церкви і школи. І це наша
традиція. А скільки Порошенко віддав на армію? Хтось із багачів його наслідує?
Щось не бачу! Мало бути просто багатим. Треба вміти бути багатим.

Та, попри все, я вірю в Україну, вірю в українську молодь, яка часто є набагато
мудріша і сміливіша за наше покоління, бо росте в зовсім інший час.


— З нагоди ювілею незалежності плануються грандіозні святкування. Вас до участі в концертах запрошували?

— Поки що мовчать, мабуть, і не запросять. Я вже до цього звик. Але, хвалити
Бога, я маю свого глядача, маю до кого звернутися словами класиків. Бо ж
Паламаренко — це не тільки гуморески. Основа моєї творчості — класична
література. Це Шевченко, Гоголь, Нечуй-Левицький, Чингіз Айтматов, Довженко. От
учора (розмова відбулася 18 червня. — Авт.) в моєму Макарові вітав медиків.

Думали, що вийду на 15 хвилин, але люди із такою насолодою слухали, що я
простояв на сцені понад годину. В мене аж сорочка мокра була. От і сьогодні на
концерті в Будинку офіцерів читатиму Довженка... Люди скучили за літературним
словом. Такий зараз час, що українці нічого не читають. Раніше в метро книжки,
газети читали, а зараз — усе знай «довбуть» у ті екрани телефонів. І лягають
спати з ними, і прокидаються...


— Так сталося, що українська Незалежність тісно пов’язана з історією нашої
газети. «Україна молода» лише трішки старша за сучасну Україну Незалежну — 4
липня їй теж виповниться 30 років. Знаю, що ви давній шанувальник нашої
газети...

— О, так! Здавна передплачую «Україну молоду», дуже люблю її і шаную! Сам читаю
й іншим раджу! Оце якось у Макарові хотів купити номер (бо передплата мені в
Київ приходить) — в один кіоск, у другий, на пошту — нема. «Давайте запишемо,
будемо просити цю газету», — кажуть мені. Та що ж це таке? Найкраща газета, і
купити ніде не можна!

Щиро вітаю ваш колектив за правдиве слово, яке несете в люди вже багато років.
Що гуртуєте націю, повертаєте її забуту історію. Нехай ще не один ювілей буде
попереду. А якщо будете святкувати — кличте. Приїду в редакцію, почитаю вам: і
посмієтесь трошки, і поміркуєте над словами наших класиків...

&

	
\end{longtable}
