% vim: keymap=russian-jcukenwin
%%beginhead 
 
%%file 12_09_2021.fb.semesjuk_ivan.1.chelovek_prividenie
%%parent 12_09_2021
 
%%url https://www.facebook.com/ivan.semesyuk/posts/4678711652179365
 
%%author_id semesjuk_ivan
%%date 
 
%%tags chelovek,filosofia,mysli,prividenie
%%title Людина - явище очевидно тимчасове, фактично ж це привид
 
%%endhead 
 
\subsection{Людина - явище очевидно тимчасове, фактично ж це привид}
\label{sec:12_09_2021.fb.semesjuk_ivan.1.chelovek_prividenie}
 
\Purl{https://www.facebook.com/ivan.semesyuk/posts/4678711652179365}
\ifcmt
 author_begin
   author_id semesjuk_ivan
 author_end
\fi

Трохи про метаантропологію. Пафосно, але інакше про це не виходить. 

Людина - явище очевидно тимчасове, фактично ж це привид. Сьогодні є, завтра
нема, і все у неї тимчасове. Руки, ноги, вуса, почуття, усе це тимчасове.
Навіть надгробки, які можуть нагадувати про свого носія значно довше ніж він
проіснував, теж вельми тимчасові, особливо у наш час.

\ifcmt
  ig https://scontent-frt3-1.xx.fbcdn.net/v/t1.6435-9/241676904_4678720568845140_1113618724181814469_n.jpg?_nc_cat=104&_nc_rgb565=1&ccb=1-5&_nc_sid=8bfeb9&_nc_ohc=yyMZSXlriDkAX-zmqGB&_nc_ht=scontent-frt3-1.xx&oh=84e2df07aaca4ab61975edc4670edcde&oe=616533EF
  @width 0.4
  %@wrap \parpic[r]
  @wrap \InsertBoxR{0}
\fi

Та все ж таки не все так однозначно￼, тому іноді, коли якомусь вумному привиду
стає зрозуміло, що він привид, його починає сильно тягнути до нетимчасового.
Або вічного, або хоча би дійсно довготривалого.

Він починає прагнути чогось більшого ніж є сам. Втім вусів нетимчасових не
буває, але такими бувають почуття, адже їх можна пронести крізь усе життя і
скерувати при тому у майбутнє, перетворити на твір і поділитися ними з
подальшим, але не лише це. Так і виходить, що у своїй людськості спертися
можемо лише на почуття, тому емоційна сфера є єдиним людиноутворюючим фактором.

Коли ми говоримо про почуття, то цілком можемо оперувати таким терміном як
якість. Якісне почуття – звучить може й  незвично, але тут є про що подумати,
бо за якістю причаїлася цінність.

Яке воно, якісне почуття? Вочевидь таке, в яке вкладено душевні сили,
виплекане, збережене, тобто довготривале. Таке почуття може еволюціонувати,
змінюватися, зростати, дорослішати, мати свою історію буття, і насправді якісне
почуття є ні чим іншим як живою істотою, сутністю зі своїми надіями,
розчаруваннями, звершеннями та врешті особистістю. 

Чим довше існує почуття, тим живішим у прямому смислі воно стає з плином часу.
Почуття варто оберігати саме як живу істоту, виховувати, розвивати, навчати і
спілкуватися з ним (як би дивно це не прозвучало), бо в них є сама наша суть,
яка по-перше робить нас саме людиною, а по-друге робить нас конкретною людиною,
саме цією, а не взагалі, і не якоюсь іншою. І звичайно не варто ставитися до
них легковажно.

Привид же або все життя страждає від невихованих, диких, недовготривалих,
необробених, інфантильних почуттів, а потім зникає в нулі, або через співпрацю
зі своїми почуттями знаходить вхід у той світ, одного якого й варто прагнути –
світ реального існування, куди привиду не потрапити ніколи.

Цей вхід він завжди і зовсім поруч, не дарма тема переходу між світами так
кріпко і так давно турбує людство. Він сховався в почуттях, однак вхід – це
процес, а не діра в реальності.

Тема складна, для когось й болюча, але варта того щоби торкнутися її під
недільну каву на ґанку.

Та й по всьому.

%\ii{12_09_2021.fb.semesjuk_ivan.1.chelovek_prividenie.cmt}
