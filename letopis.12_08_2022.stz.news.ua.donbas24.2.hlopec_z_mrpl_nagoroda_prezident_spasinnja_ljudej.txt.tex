% vim: keymap=russian-jcukenwin
%%beginhead 
 
%%file 12_08_2022.stz.news.ua.donbas24.2.hlopec_z_mrpl_nagoroda_prezident_spasinnja_ljudej.txt
%%parent 12_08_2022.stz.news.ua.donbas24.2.hlopec_z_mrpl_nagoroda_prezident_spasinnja_ljudej
 
%%url 
 
%%author_id 
%%date 
 
%%tags 
%%title 
 
%%endhead 

Яна Іванова (Маріуполь)
12_08_2022.jana_ivanova.donbas24.hlopec_z_mrpl_nagoroda_prezident_spasinnja_ljudej
Маріуполь,Україна,Мариуполь,Украина,Mariupol,Ukraine,date.12_08_2022

Хлопець з Маріуполя нагороджений президентом за спасіння людей під обстрілами
(ВІДЕО)

Данило Сергєєв допомагав людям з перших днів облоги міста-героя

Президент України Володимир Зеленський відзначив хлопця з Маріуполя, який
рятував та дбав про оточуючих під час важких бойових дій у місті, передає
Донбас24.

Данило Сергєєв нагороджений в рамках акції «Діти-рятувальники — герої війни».

Про це повідомляють у ГУ ДСНС України в Донецькій області.

«Це Данило Сергєєв. Він з Маріуполя. І він Герой. Герой, тому що зміг
врятуватися з пекла та допоміг вижити іншим. Ця відзнака — символ багатьох
таких хлопчиків та дівчат з багатостраждальної Донеччини. Походи за багато
кілометрів під обстрілами по воду для своїх рідних та стареньких сусідів,
прибирання скла та заклеювання вікон у квартирах немічних старих. Але
найголовніший його вчинок, вчинок який йому самому міг коштувати життя —
порятунок з-під завалів після ворожого масованого танкового обстрілу його
багатоквартирного будинку дівчини та її батька», — розповідають про гідний
вчинок маріупольця рятувальники.

Як зазначив на своїй сторінці у соцмережах Президент України Володимир
Зеленський, відзначені нагородою й діти, які постраждали від повномасштабного
вторгнення в Бучі, Чернігівщині, Харкові, Бердянську, Київщині та Рівному.

«Війна забрала в наших дітей дитинство. Їм довелося швидше стати дорослішими.
Сьогодні мав честь зустрітись і нагородити тих, хто попри свій юний вік, має
величезну сміливість. Далеко не всі дорослі здатні робити те, що зробили вони,
щоб допомогти іншим. Їхні історії справді вражають і надихають», — зазначив
Зеленський.

Наразі маріуполець перебуває в Івано-Франківську і кожного дня пригадує
пережите. Данило прагне повернутися у рідне українське місто.

Нагадаємо, що також автор «Маріупольського щоденника» 9-річний Єгор отримав у
подарунок від співачки Тіни Кароль квартиру.

Ще більше новин та найактуальніша інформація про Донецьку та Луганську області
в нашому телеграм-каналі Донбас24.

ФОТО: ДСНС та fb/olenazelenska.official

