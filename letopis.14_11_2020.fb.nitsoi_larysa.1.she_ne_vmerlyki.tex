% vim: keymap=russian-jcukenwin
%%beginhead 
 
%%file 14_11_2020.fb.nitsoi_larysa.1.she_ne_vmerlyki
%%parent 14_11_2020
 
%%url https://www.facebook.com/larysa.nitsoi/posts/3778783438820427
 
%%author Ніцой, Лариса
%%author_id nitsoi_larysa
%%author_url 
 
%%tags 
%%title мої щеневмерлики
 
%%endhead 
 
\subsection{мої щеневмерлики}
\label{sec:14_11_2020.fb.nitsoi_larysa.1.she_ne_vmerlyki}
\Purl{https://www.facebook.com/larysa.nitsoi/posts/3778783438820427}
\Pauthor{Ніцой, Лариса!мої щеневмерлики}

Товариство, мій добрий знайомий - молодий талановитий поет-патріот Сашко Обрій
збирає кошти на нову збірку віршів. Долучіться, хто скільки може. Отримаєте
насолоду від поезій. Публікую одну зі збірки, яка мені особливо полюбилася.

\ifcmt
pic https://scontent.fiev6-1.fna.fbcdn.net/v/t1.0-9/125508022_3438869362886770_882649380413980980_o.jpg?_nc_cat=105&ccb=2&_nc_sid=8bfeb9&_nc_ohc=jhQnuqepghgAX9I2xCp&_nc_ht=scontent.fiev6-1.fna&oh=56668b75ff76e3517b1ef62b8d67571e&oe=5FE4B01C
\fi

\begin{multicols}{2}
	\obeycr
Від Полісся і Криму — до Жмеринки,
від Карпат до Кавказу снують
невгомонні, палкі щеневмерлики,
люблять землю і мову свою.

Тож помовчте, росії й америки, —
я із краєм своїм гомоню.
Чи багато вас є, щеневмерлики?
Ви  ще — ви? Чи в чиємусь меню?

Хай наводять жахи вчені-медики:
\enquote{Демографія й гени в біді!}
Та довкіл тупотять щеневмерлики,
життєрадісні і молоді.

Найрідніша, найкраща у мене ти,
із великої літери "У"!
Гори, ріки, степи й щеневмерлики, —
то радію за нас, то реву.

Вам присвячую думи й лімерики.
І з думками про вас повсякдень
прокидаюсь, мої щеневмерлики,
і до сну з вами думка іде. 

Не шукаю священної мекки.
Хоч по світу — пітьма земляків.
Мекка тут, — де мої щеневмерлики.
А дівчата, а землі які!

А кому це побачити мельком
пощастить — той навік закохавсь,
ставши теж, як і ми, щеневмерликом
в цьому сні, від Карпат по Кавказ.
	\restorecr
\end{multicols}
