% vim: keymap=russian-jcukenwin
%%beginhead 
 
%%file poetry.rus.evgen_malanjuk.zlovisne
%%parent poetry.rus.evgen_malanjuk
 
%%url 
%%author 
%%tags 
%%title 
 
%%endhead 

\subsubsection{Зловісне}
\label{sec:poetry.rus.evgen_malanjuk.zlovisne}

Знов захід буряний. Недобрий.
Знов пророкує кров’ю літер,
Що ми загинем, яко обри,
Щo буде степ, руїна й вітер,

Що почорніє світ сей білий,
Що все живе пожруть пожежі,
Що тільки віщий свист Сібілли
Лунатиме в сліпім безмежжі.

Сузір’ям скаже Бог вознести
У мертвім небі пентограмму,
Й новий про це напише Нестор
В самотній катакомбі храму.

