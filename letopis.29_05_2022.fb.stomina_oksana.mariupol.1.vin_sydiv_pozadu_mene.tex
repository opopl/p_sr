%%beginhead 
 
%%file 29_05_2022.fb.stomina_oksana.mariupol.1.vin_sydiv_pozadu_mene
%%parent 29_05_2022
 
%%url https://www.facebook.com/oksana.stomina/posts/pfbid0Hi56DqCMBjsxwePq4R17HorSve5m1HxMNyCYfE6ec9RHGcmpHftuefvK5PL746Axl
 
%%author_id stomina_oksana.mariupol
%%date 29_05_2022
 
%%tags mariupol,mariupol.pre_war
%%title Він сидів позаду мене, за четвертою партою середнього ряду, і не давав спокою
 
%%endhead 

\subsection{Він сидів позаду мене, за четвертою партою середнього ряду, і не давав спокою}
\label{sec:29_05_2022.fb.stomina_oksana.mariupol.1.vin_sydiv_pozadu_mene}

\Purl{https://www.facebook.com/oksana.stomina/posts/pfbid0Hi56DqCMBjsxwePq4R17HorSve5m1HxMNyCYfE6ec9RHGcmpHftuefvK5PL746Axl}
\ifcmt
 author_begin
   author_id stomina_oksana.mariupol
 author_end
\fi

\ii{29_05_2022.fb.stomina_oksana.mariupol.1.vin_sydiv_pozadu_mene.pic.1}

Він сидів позаду мене, за четвертою партою середнього ряду, і не давав спокою.
То фартушок до спинки стільця прив'яже, то коси наші з Олею між собою сплете.
Ну, і я, зрозуміло, в боргу не залишалася. Бо як над гарною людиною не
пожартувати? А ще ми писали – ясна річ, на уроках  – один одному смішнючи
листи, так, щоб змусити іншого реготали до хрюків,  й без відриву від навчання
грали у кості. Хіба що у Джабіра не грали, бо чревато...  Жарти у Вовки були
іскрометними, ідеї дотепними, вдача легкою, а млинці, які він майстерно
перегортав, підкидуючи на сковорідці, - смачнючими. Згодом я познайомила Вовку
з подружкою. Це було чверть сторічча тому, але за весь цей час вони жодного
разу не посварилися. 

\ii{29_05_2022.fb.stomina_oksana.mariupol.1.vin_sydiv_pozadu_mene.pic.2}

- З ним взагалі посваритися неможливо, - сказала мені Оленка, коли ми
випадково зустрілися десь там  наприкінці січня. 

Вони виховали трьох дітей і онука. Так разом і ховалися від \enquote{братерських}
обстрілів і бомбардувань у підвалі власного будинку. Туди до них і прилетіло.
П'ятого березня о 16-тій. Сусіди довго розкопували родину з-під завалів, але
врятувати нашого Вовку не судилося. Осколок  рашиської бомби потрапив в його
розумну голову. 

\ii{29_05_2022.fb.stomina_oksana.mariupol.1.vin_sydiv_pozadu_mene.pic.3}

Пам'ятаю, по закінченні школи, коли Вовка всього лише їхав з Маріуполя до
інституту, ми проводжали його усім класом, дівчата навіть плакали. Цього разу
ніхто з однокласників його не проводжав. Бо всі, хто був в Маріуполі, ховалися
по підвалах і не мали зв'язку. Вовкіна дружина Олена  поховала його у власному
палісаднику. Під безперервними обстрілами. Я дізналася про це лише вчора. 

\ii{29_05_2022.fb.stomina_oksana.mariupol.1.vin_sydiv_pozadu_mene.pic.4}

Світла пам'ять тобі, світлий Вовка! Пробач, навіть не маю жодної світлини, щоб
опублікувати в пості про тебе! Всі наші шкільні фото залишилися в нашому
Маріуполі. Приглядай там за ними, добре? Обіймаю востаннє.

П.с. У мене немає фото Володі, немає навіть фото його могили. Але є дуже багато
фото могил безвинних містян, які так само, як Вова, загинули під російськими
обстрілами, й поховані просто у власних дворах....

%\ii{29_05_2022.fb.stomina_oksana.mariupol.1.vin_sydiv_pozadu_mene.cmt}
