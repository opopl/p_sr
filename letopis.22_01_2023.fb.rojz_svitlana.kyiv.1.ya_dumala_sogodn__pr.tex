%%beginhead 
 
%%file 22_01_2023.fb.rojz_svitlana.kyiv.1.ya_dumala_sogodn__pr
%%parent 22_01_2023
 
%%url https://www.facebook.com/svetlanaroyz/posts/pfbid02ijWbNuSH9HJNiUnsWsepPqYVEzdQTFuiLe45fRqtTmJsqTth18D3NAu9iztWEkWUl
 
%%author_id rojz_svitlana.kyiv
%%date 22_01_2023
 
%%tags sobornist
%%title Я думала сьогодні про Соборність, пояснювала малечі сенс цього дня
 
%%endhead 

\subsection{Я думала сьогодні про Соборність, пояснювала малечі сенс цього дня}
\label{sec:22_01_2023.fb.rojz_svitlana.kyiv.1.ya_dumala_sogodn__pr}

\Purl{https://www.facebook.com/svetlanaroyz/posts/pfbid02ijWbNuSH9HJNiUnsWsepPqYVEzdQTFuiLe45fRqtTmJsqTth18D3NAu9iztWEkWUl}
\ifcmt
 author_begin
   author_id rojz_svitlana.kyiv
 author_end
\fi

Шукала сьогодні цю світлину в галереї телефону. Я зробила її 1 вересня в школі.
Вчителька доньки, пані Надія, підготувала для дітей на перший урок важливу
практику - "зшити", з'єднати різні куточки України. 

...Вперше під час війни я відчула це: коли ми вже були в Івано-Франківську у
людей, які нас - абсолютно незнайомих - запросили до себе - в свою родину. І
коли на дитячих гуртках "Франколо" ми зустрічались з мамами і дітьми з різних
міст України - всі знайшли прихисток тут, і всі ділились чимось "своїм
особистим" і одночасно це було спільним. І коли на онлайн уроки ще в минулому
році приєднувались діти з донькиного класу - вони всі зараз в різних країнах -
і на уроках об'єднувались - співали гімн та Червону Калину. Було фізичне
відчуття таких невидимих і одночасно міцних зв'язків - ниток, якими ми зшиті. 

Під час Майдану це відчувалось сильно. Але саме в перші місяці війни ці стежки
- зв'язки навіть по тілу проходили. 

Можливо, це закономірність переживання війни - тоді ми проходили "героїчну
фазу", "фазу медового місяця", зараз фаза кризова, вона пов'язана із
розчаруваннями, розривами контакту, втомою, пошуками не подібностей (що
об'єднують), а різниці. Це фаза, якою можуть користуватися вороги, щоб нас
розділяти. 

Я думала сьогодні про Соборність, пояснювала малечі сенс цього дня. Я абсолютно
впевнена, що ми повернемо всі території. Думаю зараз про внутрішню цілісність,
про цю "внутрішню Соборність" - про нашу єдність, де б ми - українці -  не
були. Сьогодні я думала, що люди (спільноти, сім'ї) об'єднуються чи проти
когось/чогось, чи навколо когось/чогось, чи заради чогось. І ми свідомо чи
несвідомо цьому "служимо", підсилюємо це. 

Я думала, що, напевно, хочу, щоб моє "служіння" зараз було тому, що для мене на
цій світлині. 

Обіймаю, Родино ❤️ як хочу Перемоги
