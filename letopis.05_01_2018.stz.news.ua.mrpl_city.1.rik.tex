% vim: keymap=russian-jcukenwin
%%beginhead 
 
%%file 05_01_2018.stz.news.ua.mrpl_city.1.rik
%%parent 05_01_2018
 
%%url https://mrpl.city/blogs/view/rik-vidkrittiv-eksperimentiv-novih-zvershen
 
%%author_id demidko_olga.mariupol,news.ua.mrpl_city
%%date 
 
%%tags 
%%title Рік відкриттів, експериментів, нових звершень
 
%%endhead 
 
\subsection{Рік відкриттів, експериментів, нових звершень}
\label{sec:05_01_2018.stz.news.ua.mrpl_city.1.rik}
 
\Purl{https://mrpl.city/blogs/view/rik-vidkrittiv-eksperimentiv-novih-zvershen}
\ifcmt
 author_begin
   author_id demidko_olga.mariupol,news.ua.mrpl_city
 author_end
\fi

Дорогі читачі блогу!

Минув 2017 рік та розпочався 2018-й. Найкращий час для підведення підсумків вже
минулого року. І перш за все хочу подякувати вам за те, що ви є! Якщо чесно,
саме ваша підтримка і зацікавленість історією Маріуполя надихають мене на
роботу над віртуальними турами та публікаціями про архітектурну та
історико-культурну спадщину нашого міста.

Звісно хочу привітати вас, любі, неповторні і такі важливі читачі, з Різдвом і
Новим Роком! Нехай ці світлі свята принесуть у ваш будинок тільки радість і
гарний настрій, позитивні емоції та яскраві враження! Від усього серця бажаю
миру в нашій країні, величезної любові, безмежного щастя, міцного здоров'я,
спокою і гармонії. Нехай цей рік буде кращим і щасливішим попередніх. Бажаю
взаєморозуміння у вашій родині і дружньому колі, справжнього кохання! Нехай
усмішка не сходить з вашого обличчя весь цей рік і нехай удача супроводжує вам
у всьому!

Для мене це був рік відкриттів, експериментів, нових звершень. Я ще раз
переконалася, що Маріуполь – це місто, з яким я хочу пов'язати своє життя і
діяльність! І не тому, що я тут народилася, адже маленькою я мріяла поїхати з
міста і працювати за кордоном. А тому що безмежно і всім серцем полюбила своє
місто. Так, у Маріуполя є недоліки, як і у всіх нас. Але наше місто самобутнє,
унікальне, має свою душу і свою біографію. Воно приймає нас такими, які ми є. А
ще я люблю своє місто завдяки вам! Маріупольці мають власний менталітет, готові
боротися, цілеспрямовані, сповнені сил та ентузіазму, намагаються примножувати
і досягають успіхів. Такими мені запам'яталися маріупольці у 2017 році. Чи
змінилися ми за цей рік? Безперечно, так. Цьому посприяло безліч факторів, але
зміни не помітити важко. Хочу побажати вам, зберегти і надалі всі позитивні
якості.

Цього року Маріуполь пережив багато яскравих подій. У деяких з них я брала
участь. Мене вразив фестиваль \enquote{Маріуполь туристичний}. Кількість охочих
потрапити на екскурсії ще раз довела, що наше місто має туристичний потенціал,
який слід розвивати. Унікальне театральне мистецтво міста дозволило мені
відкрити арт-центр \enquote{Театр всередині тебе} і випустити перше власне видання
\enquote{Ілюстрована історія театральної культури Маріуполя}. Дуже вдячна всім місцевим
театралам за підтримку. Запам'ятався також найбільший за всю історію міста
музичний фестиваль, що проходив влітку. Радію, що в місті з'явилося більше
розважальних місць для дітей, майданчиків, спорткомплексів.

Якщо говорити глобально, то для України це був рік змін, реформ, нововведень.
Хоча досі залишаються проблеми в економіці, адже залежність від зовнішніх
кредитів не дозволяє їй нормально розвиватися. На жаль, тривають військові дії.
Для мене, як і для багатьох українців, це залишається найбільш болючою
проблемою...

Однак цього року були й позитивні зміни. Радію, що нарешті спрощені умови
перетину кордону з країнами ЄС. Укрзалізниця протягом року не лише оновлювала
склад потягів, а й розвивала напрямки. Покращилося й авіасполучення з Україною.
Проведені пенсійна, освітня, медична, судова реформи. Звісно, це позначилося й
на житті маріупольців. Думаю, що витримка, багато сил і терпіння нам не
завадять, але вірю всім серцем, що все ж таки все буде добре! Головним
здобутком 2017 року для мене стало бажання маріупольців змінювати на краще
власне місто. Саме це додало мені наснаги і надихнуло на подальшу діяльність.
За що знову хочу подякувати саме вам! Дуже вірю, що рік 2018 -  Жовтого
Земляного Собаки - стане для нас роком миру, спокою, злагоди, процвітання та
впевненості у майбутньому. Зичу здійснення надій та бажань! До нових зустрічей!

\clearpage
