% vim: keymap=russian-jcukenwin
%%beginhead 
 
%%file 12_02_2022.fb.druzenko_gennadiy.1.my_ne_budemo_vidstupaty_nastupaty_cherez_koncha_zaspu
%%parent 12_02_2022
 
%%url https://www.facebook.com/gennadiy.druzenko/posts/10158759426663412
 
%%author_id druzenko_gennadiy
%%date 
 
%%tags kiev,koncha_zaspa,nacia,napadenie,rossia,ugroza,ukraina,vtorzhenie
%%title МИ (НЕ) БУДЕМО ВІДСТУПАТИ/НАСТУПАТИ ЧЕРЕЗ КОНЧУ-ЗАСПУ
 
%%endhead 
 
\subsection{МИ (НЕ) БУДЕМО ВІДСТУПАТИ/НАСТУПАТИ ЧЕРЕЗ КОНЧУ-ЗАСПУ}
\label{sec:12_02_2022.fb.druzenko_gennadiy.1.my_ne_budemo_vidstupaty_nastupaty_cherez_koncha_zaspu}
 
\Purl{https://www.facebook.com/gennadiy.druzenko/posts/10158759426663412}
\ifcmt
 author_begin
   author_id druzenko_gennadiy
 author_end
\fi

МИ (НЕ) БУДЕМО ВІДСТУПАТИ/НАСТУПАТИ ЧЕРЕЗ КОНЧУ-ЗАСПУ

Слова, винесені у заголовок, наразі дуже популярний жарт у ветеранських колах.
Соціальний котел кипить, і тільки путінська орда на кордонах стримує українців
від встановлення соціальної справедливості явочним порядком. Втім вірогідне
вторгнення відкриє ящик Пандори – і багато \enquote{принижених та зневажених} по дорозі
до національного спротиву зведуть порахунки з кривдниками, реальними та
уявними...

\ii{12_02_2022.fb.druzenko_gennadiy.1.my_ne_budemo_vidstupaty_nastupaty_cherez_koncha_zaspu.pic.1}

Це не заклик (як зрозуміли деякі) - це діагноз. Констатація наслідків
перманентної брехні, яким влада годує народ, розкрадаючи під ці байки країну. 

Уся сукупність інформації, яку я отримую офіційними та неофіційними шляхами з
України та від друзів закордоном, спонукає до висновку, що наступного тижня
вірогідність масштабного наступу росіян буде найвищою. І це не дивно: через
тиждень не тільки завершення Олімпіади в Пекіні та безпрецедентних за
масштабами російсько-білоруських навчань, а й річниця вирішальних боїв
народного повстання, яке ми звикли називати \enquote{Революцією гідності}.

Розмови з професійними військовими схиляють до висновку, що план, оприлюднений
вчора NBC News та перекладений сьогодні Українська правда, найбільш вірогідний
сценарій розвитку подій: t.ly/f945. Можна вірити, що англосакси "роздмухують
істерію", переслідуючи свої внутрішньополітичні цілі. Але термінова евакуація з
України громадян Ізраїлю (у якого з Росією доволі добрі взаємини і найкращі в
світі спецслужби) має бути промовистим аргументом на користь серйозності
загрози вторгнення. За сукупністю інформації, яка мені доступна, я б оцінив
вірогідність вторгнення впродовж наступного тижня як 80\%, що повномасштабна
війна почнеться, на 20\%, що її вдасться уникнути.

Путіну потрібна показова порка \enquote{блудної доньки} та переконлива демонстрація
неспроможності Заходу захистити тих, хто в нього повірив і йому довірився.
Санкції? А кого і коли вони зупинили?

Тепер про Україну. На жаль, розуміння ситуації на Печерських пагорбах схиляє до
думки, що держава як центр управління польотом зникне в Україні в кращому разі
впродовж тижня. Причому незалежно від того, підпише легітимна влада слабо
завуальовану капітуляцію, буде створений маріонетковий уряд чи утвориться
владний вакуум. Значна частина українців не прийме ані першого, ані другого
сценарію. А мінусова довіра громадян до політичного проводу країни означає, що
їм потрібна буде охорона російських спецпризначенців, навіть якщо вони
залишаться у своїх будівлях в урядовому кварталі.

Що буде далі, можна уявити, почитавши про німецький бліцкриг у Франції, режим
Віши та Рух опору. Український Рух опору слід готувати вже тут і зараз. Це наша
надія змити ганьбу 30 років бездарного руйнування незалежності, нищення
людського капіталі та паразитування на радянському спадку. 

І звичайно український рух опору народиться не з мертвонароджених сил
територіальної оборони, родові ґанджі якої чудово проаналізувала Инна
Ведерникова, влучно назвавши її створення \enquote{Грою в солдатики} владних еліт:
\url{t.ly/BLmB}. Він народиться з самозванця на кшталт де Голля чи Ататюрка, в якому
народ впізнає свого лідера і навколо якого згуртується ядро майбутньої влади.

Шкода тільки, що десятки (якщо не сотні) тисяч не побачать української
реконкісти. Бо досі воліють вірити, що їх намагаються \enquote{розвести} Путін, який
стягнув до українських кордонів чи не все боєздатне, що є в Росії, Байден, який
вже відверто бʼє на сполох, а також Велика Британія, Латвія, Данія, Ізраїль,
Естонія, Норвегія, Японія, Південна Корея, Ізраїль, Фінляндія, Нова Зеландія,
Чорногорія, Північна Македонія, Австралія, що закликають своїх громадян
терміново залишити Україну.

А ми, хто готується до великої війни, насправді не будемо відступати/наступати
через Конча-Заспа @igg{fbicon.smile}. Ми просто готуємо національний спротив. Який точно
переживе центр управління польотом на Печерську.

\ii{12_02_2022.fb.druzenko_gennadiy.1.my_ne_budemo_vidstupaty_nastupaty_cherez_koncha_zaspu.cmt}
