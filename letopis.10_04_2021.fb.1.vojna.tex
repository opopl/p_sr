% vim: keymap=russian-jcukenwin
%%beginhead 
 
%%file 10_04_2021.fb.1.vojna
%%parent 10_04_2021
 
%%url https://www.facebook.com/groups/164704440952397/permalink/970714763684690/
 
%%author 
%%author_id 
%%author_url 
 
%%tags 
%%title 
 
%%endhead 

\subsection{Матусю, не плач!… Я вже їду додому… Сьогодні моя закінчилась війна…}
\Purl{https://www.facebook.com/groups/164704440952397/permalink/970714763684690/}

\ifcmt
  pic https://scontent-ber1-1.xx.fbcdn.net/v/t1.6435-9/172031449_2793556050861100_4926593769317897323_n.jpg?_nc_cat=105&ccb=1-3&_nc_sid=825194&_nc_ohc=ByxJBiuWl4cAX_Pb8fz&_nc_ht=scontent-ber1-1.xx&oh=80b5f7c174a19266ea1bf55b4ceb0940&oe=609DEB7B
\fi

Матусю, не плач!… Я вже їду додому…
Сьогодні моя закінчилась війна…
Від снайперів куль і від вибухів грому
я їду туди, де твоя сивина.

Де борщ у печі, молоко з пиріжками,
де батькова сильна й згрубіла рука.
Я їду додому  зустрічай мене, мамо!
Тримайся, рідненька, бо зустріч тяжка.

Пробач мені, мамо! Пробач мені, тату,
що сам собі вибрав я долю таку,
що пахне свічками і ладаном хата
й гойдається смуток у кожнім кутку.

Пробачте, що в зоряну вись небокраю
весільні мої простяглись рушники,
що, не скуштувавши й шматка короваю,
розбилось кохання моє на шматки!

Пробачте за цю безкінечну розлуку,
за сотні моїх, ще не сказаних слів,
що не дочекались ми діток-онуків,
що кулю ворожу так рано зустрів.

Матусю рідненька, я ж так хотів жити!
О, скільки я мрій там собі нагадав!
Хоч смерть і літала над нами щомиті,
що буду наступний,- думки відганяв.

О, як я хотів дочекатися літа,
з розгону упасти в духмяну траву,
в футбол поганяти, всіх друзів зустріти
і дякувать Богу за те, що живу.

Чи ж думав, що ТАК стрінуть друзі, родина?
Чи ж знав, що обняти не зможе ніхто?
Лиш квітами болю цвіте домовина,
гіркий “подарунок” із зони АТО.

Матусю, не плач, не болить вже нічого.
Своїх побратимів у небі знайду…
“Живим коридором стрічає дорога…
Дорога, якою уже не пройду…

Душа незабаром за обрій полине…
Хтось гірко заплаче, добром пом’яне…
Я ж кров’ю тебе захищав, Україно!

Чому ж
вберегти
не змогла
ти мене???
