%%beginhead 
 
%%file 13_01_2023.fb.storozhuk_mihail.1.bakhmut__lyudi
%%parent 13_01_2023
 
%%url https://www.facebook.com/permalink.php?story_fbid=pfbid02rSipBF3GaZpHTxLFAtqYq29dPw3ajspt1UJZfG8u5LaHrFc5WLRBr3VEAWSnvvgEl&id=100002121134537
 
%%author_id storozhuk_mihail
%%date 13_01_2023
 
%%tags 
%%title Бахмут. Люди
 
%%endhead 

\subsection{Бахмут. Люди}
\label{sec:13_01_2023.fb.storozhuk_mihail.1.bakhmut__lyudi}

\Purl{https://www.facebook.com/permalink.php?story_fbid=pfbid02rSipBF3GaZpHTxLFAtqYq29dPw3ajspt1UJZfG8u5LaHrFc5WLRBr3VEAWSnvvgEl&id=100002121134537}
\ifcmt
 author_begin
   author_id storozhuk_mihail
 author_end
\fi

Бахмут. Люди.

Сьогодні я приєднався до допомоги з евакуацією людей. 

Заявок на порятунок тварин стало менше. Хмари над містом стали темніші. 

Кулеметні та автоматні черги чутно вже із центру міста. 

Люди почали розуміти що час виїжджати вже протермінували і треба поспішати,
поки це взагалі можливо.

День розпочався з термінового виклику на евакуацію діда і онука, який обморозив
руки і потребував допомоги. Допомога прийшла запізно. Коли ми піднялися до
квартири, молодий чоловік вже не подавав ознак життя...

Дід лежав у сусідній кімнаті і навіть не знав про смерть онука. Він почував
себе дуже погано. В перший приїзд вмовити його виїхати не вийшло. Він вирішив
лежати і помирати.

Квартира покрита інеєм. В будинку морозно. Скільки людей померло в себе вдома,
і про це вже ніхто не дізнається,  нікому невідомо.

Неможливо забезпечити опалення буржуйками для всього міста. Неможливо силами
волонтерських груп забезпечити харчування навіть кількох сотень людей...

У підвалі на іншій вулиці не вдалося умовити виїхати чоловіка, мати якого
врятували вчора з Забахмутки. Він не вірив нам, вважав що його дурять, щоб
умовити виїхати..

Вивезли двох людей з пункту незламності та повернулися назад з Клавою та
відеозверненнями рідних.

Почувши голос сина, дід зголосився виїхати. Почувши, що мати в безпеці, син
також сів в бус.

Діда терміново шпиталізували, а чоловік поїхав на евакуаційний поїзд. 

У нас залишилося кілька годин вільного часу, поки до нас йшли пішки люди з
Забахмутки. Заїхали за котиками на бірюковський провулок.

Ще не так давно там були люди. А зараз вулиця порожня і мертва. А от котики
живі. Правда, дуже зголодніли. От їх вмовляти не треба було: вибігли і сіли
біля переноски в очікуванні. 

Забрали трьох. І ще двох у дворі на горбатова.

Прийшли люди з Забахмутки. Троє людей і кіт в переносці. 

" Мы вышли из дома, собрали вещи, кота, и пошли в сторону реки. В этот момент
по кварталу ударили градами. На нашей улице уже почти не оставалось людей,
только мы, и ещё два человека. Дома сразу вспыхнули. Мы шли, а за спиной горели
наши дома".

Люди врятувалися із пекла, вони встигли вийти живими. А з того берега постійно,
без зупинки лунають постріли, кулеметні черги, вибухи...

Людей ми довезли до Мирнограду і повернулися назад. 

За сьогоднішній день врятовано 17 людей. І 6 котиків. 

Номер карти для продовження місії порятунку тварин 4731185618597444

Банка на медицину для допомоги людям \url{https://send.monobank.ua/jar/5jPw9TTgkk}
