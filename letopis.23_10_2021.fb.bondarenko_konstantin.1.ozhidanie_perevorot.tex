% vim: keymap=russian-jcukenwin
%%beginhead 
 
%%file 23_10_2021.fb.bondarenko_konstantin.1.ozhidanie_perevorot
%%parent 23_10_2021
 
%%url https://www.facebook.com/bonkost/posts/4993145540720121
 
%%author_id bondarenko_konstantin
%%date 
 
%%tags obschestvo,ozhidanie,politika,taksi,ukraina
%%title Україна живе очікуванням перевороту
 
%%endhead 
 
\subsection{Україна живе очікуванням перевороту}
\label{sec:23_10_2021.fb.bondarenko_konstantin.1.ozhidanie_perevorot}
 
\Purl{https://www.facebook.com/bonkost/posts/4993145540720121}
\ifcmt
 author_begin
   author_id bondarenko_konstantin
 author_end
\fi

Пам‘ятаєте старий мультиплікаційний фільм «Пограбування по…»? Особливо серію
«Пограбування по-італійськи»? Маріо, у якого купа дітей, борги, відсутність
роботи і сварлива теща, мріє пограбувати банк і розповідає про це кожному
зустрічному. В результаті всі - друзі, сусіди і навіть поліцейський допомагають
йому грабувати банк в надії, що він поділиться грішми. Всі довкола живуть
очікуванням того, що Маріо пограбує банк - навіть банківські клерки. 

Так от: Україна живе очікуванням перевороту. Про це говорять у всіх кав‘ярнях,
усі, кому не лінь - журналісти, експерти, політики. Головний аргумент: влада з
завданнями не справляється, втратила довіру з боку народу і зовнішніх
партнерів, а інші політичні сили надто дискредитовані і не сприймаються
суспільством. Проведення виборів справу не вирішить, майдан неможливий від
слова зовсім. Тотальна криза еліт, з якої вийти можна лише неконституційним
способом. Почалася улюблена українська гра у стилі Семюеля Беккета -
«Очікування Годо». 

Сьогодні я їхав з таксистом, який авторитетно заявив: «Скоро буде переворот. До
влади прийдуть військові і наведуть порядок!». На моє запитання, а хто ж
очолить хунту, він відповів обтічно: «Побачимо…». Дату і час перевороту
повідомляти відмовився, хоча відчувалося: знає. 

Як сказав би Тарас Григорович, «Коли ми діждемося Піночета з новим і праведним
декретом? А діждемось-таки колись!»

\ii{23_10_2021.fb.bondarenko_konstantin.1.ozhidanie_perevorot.cmt}
