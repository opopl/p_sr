% vim: keymap=russian-jcukenwin
%%beginhead 
 
%%file 15_04_2021.fb.nitsoi_larysa.1.medal_pushkina
%%parent 15_04_2021
 
%%url https://www.facebook.com/larysa.nitsoi/posts/4209252452440188
 
%%author 
%%author_id 
%%author_url 
 
%%tags 
%%title 
 
%%endhead 
\subsection{Готуйте піджачок для пушкінської нагороди}
\label{sec:15_04_2021.fb.nitsoi_larysa.1.medal_pushkina}
\Purl{https://www.facebook.com/larysa.nitsoi/posts/4209252452440188}

\ifcmt
  pic https://scontent-mxp1-2.xx.fbcdn.net/v/t1.6435-9/174482563_4209251289106971_3713830731628269993_n.jpg?_nc_cat=108&ccb=1-3&_nc_sid=730e14&_nc_ohc=-8kramYf2KYAX9vWkCe&_nc_ht=scontent-mxp1-2.xx&oh=381cefe26d8ef9bc6d24648d1c2c17f6&oe=60A09571
\fi

Українські актори можуть не боятися брязкання російської армії на кордонах з
Україною. Навіть якщо ворожа армія дійде до Києва, українські актори і співаки
можуть розслабитися. Їм нічого не загрожує. Їх не потягнуть на підвал, як інших
українських патріотів Донецька і Луганська. Їм не треба буде хапати
найнеобхідніше і тікати… 

Кожного дня українські актори й співаки з кожного телевізора замість
популяризувати українську культуру і мову -  популяризують і поширюють
російську мову і рускій мір! Вони створюють якісний УКРАЇНСЬКИЙ продукт:
серіали, розважальні шоу, пісні (вдумайтеся лише) – РОСІЙСЬКОЮ мовою. І це вам
не ширпотреб якийсь! Українські актори, співаки і шоумени/вумени, створють
ЯКІСНИЙ російськомовний продукт – успішно впливаючи ним на українську молодь,
зросійщують її. З подачі українських акторів і співаків російська мова
російськомовними серіалами та піснями проникає в кожен закуток України. Цей
російськомовний продукт українські актори беруть не в росії, щоб популяризувати
в Україні – ні, вони створюють цей російськомовний продукт самі! Своїми руками
(вустами)!

І можна сто разів клястися в українському патріотизмі, і можна навіть кілька
зразків своєї творчості створити українською (щоб відчепилися), але при цьому
весь свій талант, силу, здоров’я і видумку вкладати у створення російськомовної
культурної продукції, примножуючи російський  культурний спадок і поширюючи
російський культурний простір в Україні. Росії не треба пріти над
популяризацією своєї культури в Україні – це роблять за неї українські актори й
співаки. Поки що вони справляються з цим на відмінно. Популяризують кожного
дня. Популяризують зранку до ночі. Популяризують з кожного екрана. 

Хіба за таке карають? За таке в Росії є нагорода – медаль Пушкіна, основатєля
російскава язика. Її вручають не лише російським громадянам, а й ІНОЗЕМЦЯМ –
ДІЯЧАМ КУЛЬТУРИ та МИСТЕЦТВА за внесок в російську мову. 

Ви дуже далекоглядні, панове українські актори й співаки, адже саме тому ви не
паритеся над створенням культурного продукту українською мовою, щоб мати
комфорт при будь-якій владі:  українській чи ворожій російській. 

Поки інші українські патріоти, через оте брязкання російської армії на
українському кордоні, думають, куди сховати своїх дітей у випадку чого, бо (у
тому страшному випадку) до них перших прийдуть, або готуються знову йти
добровольцями – ви в цей час продовжуєте робити свою чорну справу – продукувати
в Україні російськомовний продукт і ширити українськими теренами рускій мір.

Готуйте піджачок для пушкінської нагороди. Заслужили. Думаю, путін знайде час
особисто вам її вручити. З поваги до вашої праці.

Цей допис не стосується Римми Зюбіної, Ірми Вітовської, Олександри Лютої,
Богдана Бенюка, Наталі Сумської, Івана Леньо, Юрка Журавля, Андрія Середи,
Антіна Мухарського, Оксани Мухи, Ірини Федишин, Марійки Бурмаки, «Без
обмежень», «Антитіл», «ВВ», «ДахаБрахи» та інших достойних митців …
